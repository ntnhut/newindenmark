# 6.2

6.2 
DANMARKS 
SEVÆRDIGHEDER
Et stort antal danske og udenlandske turister vælger hvert år at holde ferie i 
Danmark. Ifølge Danmarks nationale turismeorganisation VisitDenmark blev 
der i 2024 registreret 66 millioner overnatninger på hoteller, vandrerhjem, ferie-
centre, campingpladser og i feriehuse i Danmark. Heraf tegnede danskerne sig 
for 31 millioner, mens Tyskland var det klart største udenlandske marked med 
21	millioner	overnatninger.	Langt	de	fleste	overnatninger	finder	sted	i	kystom-
råder ne, hvor turisterne ikke mindst kommer for at opleve den danske natur. 
Især Vesterhavet (Nordsøen) tiltrækker mange turister. De danske og uden-
landske turister i Danmark brugte i alt 152 milliarder kroner i 2022.
Mange turister vælger også at se og opleve en række af Danmarks seværdig-
heder, deriblandt de syv steder, som er optaget på verdensarvlisten af UNESCO 
(FN’s organisation for uddannelse, kultur, kommunikation og videnskab). Det kan 
eksempelvis være bygninger eller naturområder, som er af særlig stor betyd-
ning for hele verden.
Dette afsnit handler om nogle af Danmarks vigtigste seværdigheder. 
JYLLAND
Skagen
Skagens Gren er Danmarks nordligste punkt. Her mødes de to have Skagerrak 
og Kattegat. Det betyder, at man kan stå med en fod i hvert hav og se bølgerne 
slå sammen. I 1795 måtte man lukke kirken syd for byen, fordi den blev begravet 
af alt det sand, som blæste ind over den. Tilbage er kun ”Den tilsandede Kirkes” 
tårn som et monument over naturens enorme kræfter. I perioden cirka 1875-
1910 var Skagen om sommeren et internationalt mødested for malere som fx 
Anna Ancher, Michael Ancher og P.S. Krøyer. De søgte efter nye motiver, og dem 
fandt	de	i	Skagen	i	form	af	fiskerne	og	deres	hårde	liv	samt	det	særlige	lys,	der	
reflekteres	af	de	lyse	strande	og	havet	på	begge	sider.	De	fleste	af	Skagensma-
lernes hovedværker kan ses på Skagens Museum.
Tirpitz og Atlantvolden
Ved Blåvand tæt ved Esbjerg i Vestjylland begyndte den nazistiske besættelses-
magt i 1944 at anlægge ’Batterie Vogelnest’ (Batteri Fuglereden) – også kaldet 
 
 Tirpitz – med to enorme kanonbunkere. De skulle indgå i det kæmpemæssige 
forsvarsværk ’Atlantikwall’ (Atlantvolden), som tyskerne ville bygge langs hele 
den europæiske Atlanterhavskyst. 
Danmarks placering ved Nordsøen gjorde landet til en del af dette forsvarsværk 
mod en mulig allieret invasion. Derfor blev der fra 1942 bygget mange bunkere 
og lagt landminer langs hele Jyllands vestkyst. 
Tirpitz skulle have forsvaret indsejlingen til Vestkystens eneste større by Esbjerg 
med artilleri, der kunne skyde 55 kilometer. Men bunkeren nåede aldrig at blive 
færdig før Danmarks befrielse i maj 1945. Efter krigen forsøgte danske inge-
niørtropper uden held at sprænge den væk. Derfor står den og mange andre 
tyske bunkere fortsat som minde om besættelsestiden i Vestkystens storslåede 
klitlandskab.
Tirpitz åbnede som museum i 2017. En tunnel forbinder betonen i den ny arki-
tektur med den gamle kanonbunker med dens over tre meter tykke mure af 
armeret beton.
Bunkeren Tirpitz og en kanonstilling ved Fanø indgik i det tyske forsvarsværk 
langs den danske vestkyst under besættelsen. Foto: Tue Schou Pedersen.
Den Gamle By
Dele af Købstadsmuseet i Aarhus – kaldet Den Gamle By – er en model af en lille 
dansk by, som den kunne have set ud i 1800-tallet. Den består af cirka 75 huse, 
som er genopført fra hele Danmark. De genopførte huse stammer fra perioden 
1550-1900, og museet har løbende udvidet med tre nye kvarterer med huse og 
butikker fra de seneste 100 år. Der er således også dele af Den Gamle By, som 
viser, hvordan en dansk by så ud fra 1927 til 2014.
 
 Moesgaard Museum
Den spektakulære museumsbygning fra 2014, der er tegnet af Henning Larsens 
arkitektstue i samarbejde med Kristine Jensens tegnestue, ligger lidt syd for 
Aarhus. Museets udstillinger indeholder især fund fra Danmarks oldtid (det vil 
sige stenalder, bronzealder og jernalder) samt fra vikingetiden. Blandt andet 
finder	man	Grauballemanden,	der	er	verdens	bedst	bevarede	moselig.	Omkring	
290	før	Kristus	(i	jernalderen)	fik	han	halsen	skåret	over.	Når	liget	er	så	velbe-
varet, skyldes det de kemiske processer i den mose i Øst-Jylland, som han blev 
lagt i. Da han blev dræbt, var han 34 år gammel, og sandsynligvis blev han ofret 
til en gud, som man troede boede i mosens dyb.
Vadehavet
Vadehavet, som følger kysten fra det nordlige Holland over Tyskland og op til 
Blåvandshuk i det syd-vestlige Jylland, er 500 km langt. Det er verdens største 
sammenhængende vadehavslandskab og et af de ti vigtigste vådområder i hele 
verden. To gange i døgnet pumper tidevandet vand ind (så det bliver højvande) 
og ud (så det bliver lavvande) af Vadehavet. Det giver næring i form af alger og 
plankton	til	en	utrolig	mængde	fisk,	muslinger,	orme	og	snegle,	som	igen	er	mad	
til de større dyr i fødekæden som fugle. For eksempel kan der være op til 60.000 
snegle per kvadratmeter. Og Vadehavet fungerer derfor hvert forår og efterår 
som	et	kæmpe	spisested	for	10-12	millioner	trækfugle.	Herunder	flere	truede	
arter, der gør stop her på deres lange rejse fra syd til nord om foråret og nord 
til syd om efteråret. Blandt de største oplevelser ved Vadehavet er fænomenet 
”Sort Sol”, når hundredtusindvis af stære slår sig til ro for natten og udfører en 
fascinerende fugleballet. Vadehavscentret sydvest for Ribe, der er tegnet af den 
danske arkitekt Dorthe Mandrup, fortæller historien om Vadehavet.
Vadehavet ved højvande og lavvande.  
Fotos: Tue Schou Pedersen og Naturstyrelsen.
 
 Ribe
Ribe opstod som markeds- og handelsplads i begyndelsen af 700-tallet og er 
dermed den ældste by i Danmark. Blandt de mange handlende fra Europa var 
også missionærer, der forsøgte at omvende den danske befolkning til kristen-
dommen. I 855 – cirka 100 år før Harald Blåtand som den første danske konge 
lod sig døbe som kristen – byggede den tyske missionær Ansgar en kirke i Ribe. 
Byen har i dag en særlig velbevaret bykerne fra middelalderen med gader i 
brosten og bindingsværkshuse. Mest central er dog Ribe Domkirke fra 11-, 12- 
og 1300-tallet, som indeholder nogle meget store, farverige moderne glasmo-
saikker og kalkmalerier med fortællinger fra Biblen. De er lavet af den danske 
kunstner Carl-Henning Pedersen i perioden 1982-87.
Ribe Domkirke. Foto: Tue Schou Pedersen.
 
 Rold Skov og Rebild Bakker
Rold Skov er Danmarks næststørste skov efter Grib Skov i Nordsjælland. Oprin-
delig bestod skoven primært af bøgetræer, men der er blevet plantet så mange 
grantræer og fyrtræer, at den i dag mest nåleskov. Rebild Bakker er et land-
skab med hede og forkrøblede bøgetræer. En del af området blev i 1912 købt 
af	dansk-amerikanere.	Her	finder	man	festpladsen,	hvor	man	hvert	år	afholder	
en dansk-amerikansk fejring af USA's uafhængighedsdag den 4. juli. I Museum 
Rebild kan man i øvrigt blive klogere på de over 300.000 danskere, som særligt 
i årene 1868-1914 udvandrede til USA. 
Rebild Bakker og Rold Skov er Nordeuropas største område med naturlige kilder 
af vand. Regnvandet siver ned gennem jorden til undergrundens kalk. Her renses 
vandet,	indtil	det	løber	op	til	overfladen	igen,	når	det	på	et	tidspunkt	trykkes	op	
igen	til	jordoverfladen	af	bakkernes	vægt.	Kalken	i	undergrunden	fungerer	som	
en svamp og opbevarer vandet, så det hele tiden har en temperatur på syv-otte 
grader – uanset årstiden. Blandt de mange kilder kan nævnes Ravnkilde, hvis 
rene vand smager helt vidunderligt.
Fritgående får i Rebild Bakker.
 
 ØERNE 
Kronborg Slot
Danmarks historie er i høj grad præget af landets beliggenhed ved Østersøens 
indsejling. Den korteste vej ind i Østersøen går gennem Øresund. Byen Helsingør 
i Nordsjælland ligger der, hvor Øresund er smallest. Derfor har Helsingør været 
afgørende for at kunne kontrollere ind- og udsejlingen til Østersøen. Fra 1429 
skulle skibe, der sejlede gennem Øresund, lægge til og betale skat, den såkaldte 
øresundstold. Tolden blev en af de vigtigste indtægter for den danske konge og 
den danske stat til man ophævede den i 1857.
For at sikre betalingen af told blev der bygget en borg ved navn Krogen, som 
i slutningen af 1500-tallet blev udbygget til Kronborg (og genopbygget i 1600-
tallet efter en brand). I Kronborgs underjordiske fæstningsværk kaldet ’kase-
matterne’ sidder en statue af sagnhelten Holger Danske. En kendt myte siger, at 
når Danmark trues af ydre fjender, vil han vågne til landets forsvar. Derfor tog 
en af de vigtigste modstandsgrupper under den tyske besættelse af Danmark 
1940-45 navnet Holger Danske.
Kronborg Slot er især kendt i udlandet, fordi det danner rammen om den 
engelske dramatiker William Shakespeares teaterstykke ’The Tragedy of 
Hamlet, The Prince of Denmark’ (Tragedien om Hamlet, Prinsen af Danmark) fra 
1603, ofte forkortet Hamlet. Stykket handler om hævn, tvivl og forholdet mellem 
livet og døden. Det er ofte citeret med den berømte sætning "To be or not to be; 
that is the question” (At være eller ikke at være; det er spørgsmålet). Sætningen 
siges af den levende prins Hamlet – symbolet på ’at være’ -, mens han holder et 
dødningehoved – symbol på døden ’ikke at være’ – i sin hånd. 
Kronborg ved Helsingør.
 
 Roskilde Domkirke
Roskilde Domkirke regnes som Danmarks mest betydningsfulde kirke. Bygge-
riet begyndte omkring 1200 og er det første større murstensbyggeri i Skandina-
vien. Den er som mange andre af samtidens katedraler i Europa bygget i såkaldt 
gotisk stil, det vil sige, at den er præget af spidse, lodrette buer, som leder blikket 
opad mod himlen.
Siden begyndelsen af 1400-tallet har Roskilde Domkirke været den danske 
kongeslægts foretrukne gravkirke. Her ligger cirka 40 danske konger og dron-
ninger	–	flere	end	noget	andet	sted	–	begravet.	Flere	grave	er	placeret	i	rum,	som	
løbende er blevet bygget til kirken i samtidens byggestil. Dermed er et besøg i 
domkirken også en oplevelse af mange århundreders arkitekturhistorie. 
Dronning	Margrethe	2.’s	kommende	grav	findes	i	et	af	kirkens	sidekapeller,	og	
her vil hun en dag blive begravet ved siden af sine mange forgængere på den 
danske trone. Det sker i en sarkofag designet af kunstneren Bjørn Nørgaard, 
som også lavede gobelinerne til Riddersalen på Christiansborg. 
Konge- og dronningegrave i Roskilde Domkirke, her kong Christian 4. (f. 1577, 
r. 1588-1648) og dronning Anna Cathrine (1577-1612) samt kong Frederik 3. 
(f. 1609,	r.	1648-70)	og	dronning	Sophie	Amalie	(1628-85).	 
Foto: Tue	Schou	Pedersen.
 
 Stevns Klint
Den op til 40 meter høje klint på Østsjælland ud til Østersøen er opbygget 
gennem	millioner	af	år	af	ældgamle	lag	af	hvidgrå	kalk,	hvidt	kridt	og	flint.	Midt	
på	klinten	ses	en	sort	”streg”	i	form	af	et	5-20	cm	lag	af	fiskeler,	der	er	cirka	
65,5 millioner år gammelt. Tydeligere end nogen andre steder i verden fortæller 
dette om en af de største naturkatastrofer i Jordens historie. Askelaget skyldes 
nemlig et meteornedslag i Mexico, der spredte død og ødelæggelse over hele 
verden. Måske er dette også årsagen til, at dinosaurerne og halvdelen af alle 
jordens dyrearter blev udslettet. 
Højerup kirke fra 1200-tallet blev bygget i god afstand fra klinten. Men alligevel 
styrtede noget af kirken i havet i 1928, fordi bølgerne i tidens løb har reduceret 
klinten.	I	dag	har	man	sørget	for	at	beskytte	kysten	og	dermed	kirken	for	flere	
nedstyrtninger. 
Møns Klint
Møns Klint ligger, som navnet siger 
på øen Møn i Østersøen. De høje kridt-
skrænter er under konstant foran-
dring, fordi havet spiser af klinten. 
Dronningestolen på 128 meter er 
klintens højeste punkt. Geocenter 
Møns Klint fortæller om klintens tilbli-
velse for 70 millioner år siden. I havet 
levede der alger med et skelet af kalk. 
Når algerne døde, faldt kalken ned 
på havbunden, hvor der over millioner af år opstod et tykt lag af kridt fra kalken. 
Siden ændrede klodens udseende sig meget, hvor landmassen hævede sig. Og i 
istiden skubbede iskapperne kalken sammen i et kæmpe bjerg, der blev til Møns 
Klint.	Resterne	af	nogle	af	de	dyr,	der	levede	i	havet	for	70	millioner	år	siden,	finder	
man i dag langs klintestranden som såkaldte fossiler. Det gælder især søpindsvin, 
men	man	finder	også	eksempelvis	tænder	fra	hajer,	og	der	er	også	fossiler	af	blæk-
sprutter. For at komme fra toppen af klinten og ned på stranden kan man bruge 
Maglevandstrappen, der med 497 trin er Danmarks længste trappe. 
H.C. Andersens Hus
I 2021 åbnede et helt nyt museum om digteren og hans elskede eventyr i Odenses 
H.C. Andersen-kvarter. Det er tegnet af den japanske arkitekt Kengo Kuma, og 
ambitionen har været at give de besøgende en mangesidig kunstnerisk ople-
velse	med	lyd,	lys	og	billeder.	Via	en	såkaldt	biografisk	rampe	kommer	man	ned	
under	jorden,	hvor	eventyrene	kan	opleves.	Indgangen	til	museet	finder	man	lige	
ved det lille, gule hus fra 1799, hvor digteren sandsynligvis blev født i 1805.
Møns Klint. Foto: Bob Collowan
 
 Hammershus
Borgen Hammershus blev bygget i 1200-tallet af ærkebispen i Lund i Skåne. Frem 
til 1500-tallet var det kirken, der ejede store dele af Bornholm. Hammershus er 
placeret	på	en	ensom	klippe	godt	70	meter	over	havets	overflade	og	var	dermed	
nem	at	forsvare.	I	1743	blev	Hammershus	forladt,	da	opfindelsen	af	kanoner	og	
andre nye våben gjorde Hammershus mindre relevant. Den blev herefter brugt 
som stenbrud. Det vil sige, at befolkningen i lokalområdet brugte dens byggesten 
til at bygge huse og andre nye bygninger. I dag er Hammershus Nordeuropas 
største borgruin. 
Østerlars Kirke
Bornholm er ikke mindst kendt for 
sine	fire	rundkirker.	Østerlars	Kirke	
fra cirka 1150 er den største og 
måske også den ældste. Den var 
naturligvis kirke for lokale beboere, 
men samtidig er den bygget som 
tilflugtssted	 og	 forsvarsværk	 mod	
fjender. Dem, der forsvarede kirken, 
befandt sig oppe i kirkens øvre 
etager. De smalle, runde trapper og 
gange gjorde det svært for fjenderne 
at komme derop – i hvert fald mere 
end én ad gangen. 
Ruinerne af Hammerhus på Bornholm. Foto: Tue Schou Pedersen.
Østerlars Rundkirke på Bornholm.  
Foto: Tue Schou Pedersen.
 
 KØBENHAVN
Navnet København betyder oprindelig ”Købmændenes Havn”. I 1000-tallet var 
byen	et	fiskerleje,	der	hed	Hafn	(Havn).	I	1167	byggede	Roskildes	biskop	Absalon	
en borg på stedet. Byen fortsatte med at tilhøre Roskildes biskop frem til 1416, 
hvor den blev overtaget af kongen. At København voksede frem som landets 
største by har især at gøre med dens placering ved Øresund og dermed de store, 
internationale handelsruter ind og ud af Østersøen. Derudover ligger byen i læ 
af Amager og har dermed en naturligt beskyttet havn. Den korte afstand (cirka 
40 km) til Kronborg i Helsingør gjorde endvidere København til en oplagt bastion 
for,	 at	 krigsflåden	 kunne	 understøtte	 bevogtningen	 af	 ind-	 og	 udsejlingen	 af	
skibe gennem sundet. I middelalderen (ca. 1050-1500) rejste kongen det meste 
af tiden rundt i landet med sine embedsmænd og soldater. Men i løbet af 15- 
og 1600-tallet blev København efterhånden hans faste residensby og dermed 
rigets ubestridte hovedstad. Det var ikke mindst i Christian 4.'s regeringstid 
(1588-1648), at København voksede frem til en europæisk storby.
Christian 4.’s bygningsværker i København
Den byggeglade konge satte i 1600-
tallet sit præg på København med en 
lang række markante bygninger. Den 
måske mest kendte og elskede af 
hans bygninger er Rundetårn fra 
1642. Det er 41,55 meter højt og er 
berømt for den 200 meter lange 
spiralgang, der fører op til udsigts-
platformen. Her ses bogstaverne RFP, 
som er forkortelse af Christian 4.’s 
motto – det latinske Regna	 firmat	
pietas (Fromhed styrker rigerne).
Christian 4. købte i begyndelsen 
af	 1600-tallet	 flere	 private	 grunde	
uden for Københavns daværende 
volde og skabte Kongens Have. 
Den har siden 1770’erne har været 
åben for alle, og i dag er den en af 
Københavns mest populære parker. 
I haven byggede han et lille lysthus, 
der løbende blev udbygget og i 1634 
stod færdigt som Rosenborg Slot.
Rundetårn i København.  
Foto: Tue Schou Pedersen.
Rosenborg Slot i København.  
Foto: Kongernes Samling.
 
 Kronjuvelerne	findes	i	Skatkamme	ret	 på	 Rosenborg	 og	 består	 primært	 af	 fire	
store sæt af smykker. Dronningen bærer dem normalt til nytårskuren samt ved 
statsbesøg og andre store begivenheder. I Skatkammeret ses også de såkaldte 
kronregalier, nemlig især rigsæblet og scepteret, der symboliserer kongernes 
eller dronningernes magt og værdighed.
Kongen ønskede at gøre København til et europæisk handelscentrum, og derfor byggede 
han	Børsen,	som	stod	færdig	i	1640.	Børsens	kendetegn	er	Dragespiret	med	de	fire	
dragehaler, der snor sig om hinanden. Det skal efter sigende beskytte huset mod 
fjendtlige angreb og ildebrand. Det beskyttede dog ikke bedre, end at halvdelen 
af bygningen, inklusiv Dragespiret, blev ødelagt af en stor brand i april 2024.
Det unikke kvarter Nyboder skyldes også Christian 4. Han besluttede i 1631, 
at	der	skulle	bygges	gode	boliger	til	flådens	soldater,	og	bydelen	omfatter	200	
rækkehuse på hver cirka 40 kvadratmeter. I 1700-tallet talte Nyboder 6.000 
indbyggere; i dag bor her godt 2.000 personer med tilknytning til Forsvaret.
Amalienborg Slot
Amalienborg er kongefami-
liens hovedresidens. Slottet 
har navn efter dronning 
Sophie 
Amalie 
(1628-85), 
som	var	gift	med	Frederik 3.	
Dronningen fik anlagt et 
slot, som hun opkaldte efter 
sig selv: Sophie Amalien-
borg. Slottet brændte ned i 
1689. Det nuværende slot 
på grunden – hvor navnet er 
forkortet til Amalienborg – 
har	fire	næsten	ens	palæer,	
der blev bygget af rige adels-
familier i 1700-tallet. Faktisk 
var det ikke meningen, at 
kongefamilien skulle bo på 
Amalienborg. Men da Chris-
tiansborg 
brændte 
første 
gang i 1794, stod den uden sted at bo og købte derfor Amalienborg. Det er fra sit 
modtagelsesværelse i det ene palæ, at kongen hver nytårsaften kl. 18 holder sin 
nytårstale. På særlige dage i kongehuset er der tradition for, at kongen og familien 
lader sig hylde fra palæets balkon.
Den Kongelige Livgarde med de store bjørneskindshuer har vagtskifte på 
 Amalienborg hver dag kl. 12.00. Ved særlige lejligheder, eksempelvis på kongens 
fødselsdag, er Livgarden i røde uniformer. Ellers er garderne i blåt.
Amalienborg set fra luften. 
Foto: Rob Deutscher.
 
 Tivoli
Da Tivoli åbnede i 1843, var der nok ingen, der havde troet, at der var skabt en 
forlystelsespark, der ville blive kendt i store dele af udlandet. Danmarks mest 
besøgte turistattraktion er kendt for sin eksotiske arkitektur og de historiske 
bygninger.	Men	derudover	er	der	de	fine	haver	og	forlystelser	som	fx	den	gamle	
trærutsjebane fra 1914. Om aftenen skaber tusindvis af farvede lys en eventyrlig 
stemning. Endelig er der Pantomimeteatret, hvor de ældste af teatrets pantomi-
meforestillinger er mere end 200 år gamle.
 
Den lille Havfrue
Inspirationen til ’Den lille 
Havfrue’ kom fra H.C. Ander-
sens eventyr fra 1837 af 
samme navn. Det handler 
om en havfrue, der bliver 
forelsket i en prins, som hun 
ikke kan få. Denne skulptur 
fra 1913, som sidder på en 
sten i Københavns Havn, er 
kun 125 cm høj, men den er 
en af Danmarks mest kendte 
og besøgte turistattraktioner. 
”Den	 lille	 Havfrue”	 har	 flere	
gange været udsat for hærværk for eksempel ved, at nogen har malet den med 
politiske budskaber eller savet dens hoved eller arme af.
Tivoli København en sommeraften. Foto: Helena Lundqvist/ Ritzau Scanpix.
Statuen af Den Lille Havfrue ved Langelinie i 
København. Foto: Tue Schou Pedersen.
 
 Ny arkitektur i København
København har udviklet sig enormt i de seneste årtier med en række spæn-
dende byggerier, der er skabt af danske arkitekter. Det er eksempelvis Henning 
Larsens Operahus fra 2005 med et etageareal på 41.000 kvadratmeter, fordelt 
på 14 etager. De tre store lysskulpturer i foyeren er af Olafur Eliasson, mens de 
fire	bronzerelieffer	er	udført	af	Per	Kirkeby.	
Den Sorte Diamant (bibliotek) fra 1999 er tegnet af Schmidt Hammer Lassen 
og har en stor loftudsmykning af Per Kirkeby. FN Byen på Marmormolen tegnet 
af	arkitektfirmaet	3XN	er	designet	som	en	ottetakket	stjerne.	Her	findes	11	FN- 
 organisationer med 1.500 ansatte, der kommer fra mere end 100 lande.
Det spektakulære boligbyggeri 8TALLET i Ørestad på Amager er tegnet af Bjarke 
Ingels Group (BIG) og blev i 2011 kåret som verdens bedste boligbyggeri.
Boligbyggeriet 8tallet i Ørestad på Amager: Foto: Torben Huss/Ritzau Scanpix.
 
 ---

<!-- Figures extracted from nearby pages -->

.. figure:: ../images/image_p175_1.jpeg

   :alt: Øresundsbroen mellem Sjælland og Skåne. Foto: Nick D.

   Øresundsbroen mellem Sjælland og Skåne. Foto: Nick D.

.. figure:: ../images/image_p177_1.jpeg

   :alt: Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.

   Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.

.. figure:: ../images/image_p177_2.jpeg

   :alt: Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.

   Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.

.. figure:: ../images/image_p177_3.jpeg

   :alt: Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.

   Bunkeren Tirpitz og en kanonstilling ved Fanø indgik i det tyske forsvarsværk langs den danske vestkyst under besættelsen. Foto: Tue Schou Pedersen.
