# 6.17

6.17 
KLIMA
GLOBAL OPVARMNING – ET GLOBALT PROBLEM
Forbrug af store mængder energi – i form af afbrænding af kul, olie og gas 
(samlet kaldet fossile brændsler) – inden for blandt andet produktion og trans-
port har været helt afgørende for at skabe de seneste 150 års store økonomiske 
vækst. Men det har også ført til en stor udledning af CO2 og andre såkaldte driv-
husgasser	i	atmosfæren.	Man	taler	om	drivhusgasser	og	”drivhuseffekten”,	fordi	
disse gasser – ligesom et drivhus – på den ene side lukker solens stråler ind, 
men	på	den	anden	side	begrænser	varmen	i	at	slippe	ud	igen.	Jo	flere	driv-
husgasser, der er i atmosfæren, desto mindre varme lukkes ud af atmosfæren 
igen. Det påvirker klimaet, så der sker en global opvarmning, som truer med på 
verdensplan	at	skabe	flere	områder	dækket	af	ørken,	flere	oversvømmelser	og	
mere ekstrem varme. Konsekvensen vil blive, at mennesker får sværere ved at 
leve i store dele af verden.
Oversvømmelse	af	floden	Rhinen	i	Tyskland.	Foto:	A.	Savin.
Det	er	mere	end	100	år	siden,	at	man	opdagede	denne	drivhuseffekt.	Dengang	
troede man, det ville tage tusinder af år, før det blev et problem. Men det kom 
til at gå meget hurtigere. Nu ved man, at udledningen af CO2 og andre drivhus-
gasser allerede har påvirket vores klima. I sammenligning med perioden 1850-
1900 er det globale klima blevet mere end én grad varmere. Historisk er det en 
stor ændring på lidt over 100 år. Særligt de seneste årtier er det gået stærkt, 
og udviklingen ser ud til at fortsætte endnu hurtigere. FN forudser, at klimaet 
vil blive 1,4 til 4,4 grader varmere i slutningen af dette århundrede, end det var 
i perioden 1850-1900. For at Danmark kan bidrage til at modvirke denne udvik-
ling, er der de sidste årtier taget en række skridt, der skal reducere danskernes 
udslip af drivhusgasser. 
 
 Det har betydet, at Danmarks udledning siden 1990 er faldet med cirka 47 procent. 
Men globalt er udledningen af drivhusgasser steget meget i samme periode – for 
Jordens	befolkning	vokser	hurtigt,	og	flere	får	penge	til	at	købe	mere.	Det	kræver	
mere	produktion,	og	dermed	lukkes	flere	drivhusgasser	ud	i	atmosfæren.	
Danmark udleder cirka en tusindedel (1/1000) af verdens klimagasser. 
Problemet kan derfor kun løses, hvis andre lande også reducerer deres udslip. 
Derfor er internationalt samarbejde afgørende. Verdens lande har – ikke mindst 
i FN – haft fokus på at løse problemet. Der er indgået en række internationale 
aftaler, herunder den såkaldte Paris-aftale i 2015, som forpligter næsten alle 
verdens lande til at bidrage til at reducere det globale udslip af drivhusgasser 
over de kommende årtier. Desuden har man aftaler inden for EU med højere 
ambitioner end Paris-aftalen. 
DEN DANSKE KLIMAINDSATS
De sidste år har klima haft meget plads på den politiske dagsorden i Danmark. 
I 2014 blev Klimarådet oprettet. Det skal rådgive regeringen i klimaspørgsmål, 
vurdere regeringens klimapolitik og fremlægge egne anbefalinger. Klimarådet 
skal i sin rådgivning blandt andet have fokus på, at udledningen af drivhus-
gasser reduceres på en måde, så det ikke koster borgerne, virksomhederne og 
samfundet for mange penge og arbejdspladser. 
I	 2019	 blev	 de	 fleste	 politiske	 partier	 enige	 om	 en	 ny	 klimalov.	 Klimaloven	
forpligter regeringen til frem til 2030 at reducere Danmarks udledning af driv-
husgasser med 70 procent sammenlignet med 1990. Derudover forpligter 
klimaloven også til at sikre fuld klimaneutralitet for Danmark i 2050. Det vil 
sige,	at	Danmark	ikke	må	udlede	flere	drivhusgasser,	end	landet	optager.	Siden	
klimaloven blev vedtaget, har Folketinget og regeringen aftalt en række tiltag, 
der skal tjene til at nå målene.
Vejen til at nå disse mål skal gå via den 
såkaldte ”grønne” omstilling. Den grønne 
omstilling handler om at gå bort fra at benytte 
sig af ”sorte” energikilder som olie og gas, der 
udleder mange drivhusgasser, og gå over til 
at bruge vedvarende og grønne energikilder 
som for eksempel sol, vind og vandkraft. 
Disse energikilder kaldes vedvarende, fordi 
de ikke slipper op, og de er grønne, fordi de 
udleder ingen eller langt færre drivhusgasser 
end de sorte energikilder. Og udviklingen går 
den rigtige vej, selv om der er lang vej endnu. 
I 2023 var cirka 50 procent af Danmarks 
energi forbrug dækket af vedvarende energi 
mod seks procent i 1990.
Vindemøllepark i Øresund.  
Foto: Tue Schou Pedersen.
 
 Af de vedvarende energikilder er ikke mindst vindenergi vigtig i Danmark, som 
har haft vindmøller på land siden 1970’erne og i 1991 opstillede verdens første 
havvindmøllepark, Vindeby, ud for Lolland. I 2023 producerede vindmøller halv-
delen af Danmarks elforbrug.
Danmark har siden 2020 taget et væsentligt skridt i forhold til at udbygge 
vindenergien yderligere. Som det første land i verden har Danmark besluttet 
at bygge to såkaldte energi-øer, som skal opføres i 2030'erne. Den ene ener-
gi-ø skal ligge ved Bornholm og skal sende strøm til både Sjælland og Tysk-
land. Den anden opføres ude i Nordsøen cirka 80 kilometer fra Jyllands vestkyst. 
Øerne skal opsamle strøm fra havvindmøllerne og sende den ud til de lande, 
der forbindes med øerne. Det skal give strøm til mange millioner mennesker i 
forskellige europæiske lande. I maj 2025 besluttede man i Danmark at udbyde 3 
GW havvind – fordelt på tre forskellige havvindmølleparker, to i Nordsøen og én i 
indre danske farvande ved Hesselø i Kattegat. Havvindmølleparkerne vil samlet 
kunne levere grøn strøm til tre millioner husstande.
Der	arbejdes	også	på	dels	en	mere	effektiv	opvarmning	af	huse,	lejligheder	med	
mere og dels, at det er grøn energi, der benyttes til denne opvarmning. Der er 
løbende stillet større krav til isolering af bygninger med videre for at spare på 
energiforbruget,	 og	 der	 ydes	 offentlig	 støtte	 til,	 at	 boligejere	 kan	 få	 udskiftet	
deres olie- eller gasfyr med varmepumper eller med fjernvarme. Varmepumper 
bruger varme fra eksempelvis jord og luft og hæver temperaturen med elek-
tricitet, mens fjernvarme er baseret på centrale varmeanlæg, der anvender fx 
biomasse eller større varmepumper.
Desuden er bilafgifterne blevet indrettet efter, hvor meget bilerne udleder af 
drivhusgasser.	Det	er	et	mål,	at	der	skal	være	mange	flere	biler,	som	kører	på	
elektricitet (elbiler) frem for biler, der kører på benzin eller diesel.
Tidligere købte Europa meget olie 
og gas fra Rusland. Importen er dog 
reduceret betydeligt siden Ruslands 
angreb på Ukraine i 2022, samtidig 
med at interessen for grøn energi er 
vokset yderligere, fordi den kan gøre 
Europa mere uafhængig af russisk 
energi.
Danmark er blandt andet sammen 
med	 flere	 Nordsølande	 (Holland,	
Belgien, Tyskland, Storbritannien, 
Norge	m.fl.)	blevet	enige	om,	at	der	
frem mod 2050 skal bygges rigtig 
mange nye vindmøller i Nordsø- 
området.
Opladning af el-bil.
 
 GRØN TREPART
En del af udslippet af drivhusgasser kommer også fra landbruget, som udgør 60 
procent af Danmarks areal. Det gør Danmark til et af de lande i verden, hvor den 
største andel af jorden er opdyrket landbrugsjord. Omstilling af landbruget har 
således også afgørende betydning for Danmarks klimaindsats. 
Derfor har regeringen, kommunerne og en række erhvervsorganisationer, fagfor-
eninger og miljøorganisationer indgået et samarbejde ved navn "Den Grønne 
Trepart". Parterne bag Den Grønne Trepart aftalte i 2024 en stor og samlet plan 
for at skabe mere natur i Danmark samt renere vand i søer, åer og i havet. Og for 
at omstille landbruget, så det forurener mindre.
Det er aftalt, at cirka 15 procent af Danmarks landbrugsjord, svarende til et areal, 
som er større end Fyn og Bornholm tilsammen, skal omlægges til natur, ved at 
der plantes ny skov, etableres nye enge og andre naturområder. I den forbin-
delse har det stor betydning, at såkaldt 'lav-bunds-jord' bliver omlagt til natur. 
Lavbundsjord er landbrugsjord, der 'ligger lavt' i fugtige, sumpede områder, 
fyldt med døde plante-rester, som indeholder en masse kulstof, der frigives når 
jorden dyrkes. Lavbunds-jord udgør således kun syv procent af Danmarks land-
brugsjord men er årsag til cirka halvdelen af CO2-udledningen fra landbruget. 
Danmarks	kystområder	og	fjorde	har	flere	steder	været	ramt	af	ilt-svind,	det	
vil	sige	faldende	mængder	af	ilt,	som	gør	det	sværere	for	fisk	og	anden	natur	
at leve i vandet. Dette ilt-svind skyldes ikke mindst landbrugets gødskning af 
markerne. Aftalen sigter derfor særligt mod at omlægge de landbrugsarealer, 
som udleder kvælstof til sårbare vandområder.
Desuden indebærer aftalen, at Danmark som det første land i verden har valgt 
at indføre en direkte afgift på landbrugets udledning af CO2 – den såkaldte "CO2- 
afgift" – så landmænd skal betale for udledning af CO2 fra især deres køer, svin, 
får, høns og øvrige dyr. 
Afgiften har skabt politisk 
diskussion og har blandt 
andet været kritiseret for 
at	 flytte	 fødevareproduk-
tion og arbejdspladser ud 
af landdistrikterne og ud af 
Danmark. Andre har kriti-
seret afgiften for at være 
for lav til at kunne redu-
cere udledningen af CO2 
tilstrækkeligt.
Køer på mark i Danmark. Foto: Malene Thyssen.
 
 www.integrationsviden.dk


---

<!-- Figures extracted from nearby pages -->

```{figure} ../images/image_p238_1.jpeg
:alt: Patient bliver tilset af læge og sygeplejerske på sygehuset i Køge.  Foto: Tor Birk Trads/Ritzau Scanpix.

   Patient bliver tilset af læge og sygeplejerske på sygehuset i Køge.  Foto: Tor Birk Trads/Ritzau Scanpix.

```{figure} ../images/image_p239_1.jpeg
:alt: Oversvømmelse	af	floden	Rhinen	i	Tyskland.	Foto:	A.	Savin.

   Oversvømmelse	af	floden	Rhinen	i	Tyskland.	Foto:	A.	Savin.

```{figure} ../images/image_p240_1.jpeg
:alt: Foto: Tue Schou Pedersen.

   Foto: Tue Schou Pedersen.
