# 3.4 Arbejdsmarkedet

De	fleste	i	den	erhvervsaktive	alder	deltager	på	det	danske	arbejdsmarked.	Det	
gælder både mænd og kvinder. I 2025 var 77,6 procent af befolkningen (16-64- 
årige) – 79,4 procent af mændene og 75,8 procent af kvinderne – i beskæftigelse.

Desuden er det danske arbejdsmarked kendetegnet ved, at arbejdskraften gene-
relt er godt uddannet. Det har i mange år været målet, at så godt som alle skulle 
have en uddannelse efter folkeskolen, hvilket dog ikke er lykkedes i helt det 
omfang, man havde håbet. Til gengæld er Danmark et af de lande i verden, der 
har den stærkeste tradition for efter- og videreuddannelse, det vil sige løbende 
uddannelse i løbet af arbejdslivet. Uddannelse er også mere og mere nødvendig, 
for mange af de jobs, der ikke kræver uddannelse, er overtaget af maskiner eller 
robotter,	flyttet	til	udlandet	eller	ganske	enkelt	sparet	væk.	

Man taler ofte om en særlig dansk arbejdsmarkedsmodel, som har rødder mere 
end 100 år tilbage i tiden. Under den tidlige industrialisering i slutningen af 1800-
tallet opstod der gradvist en større arbejderklasse i byerne. Arbejderne fandt 
sammen i fagforeninger på de forskellige fagområder, hvis overordnede hoved-
organisation er Fagbevægelsens Hovedorganisation (FH), der havde til formål at 
kæmpe for bedre løn- og arbejdsvilkår. Som svar herpå slog arbejdsgiverne sig 
sammen i Dansk Arbejdsgiverforening, som i dag hedder DA.

Flere af de principper, der ligger til grund for det danske arbejdsmarked, stammer 
fra Septemberforliget, som arbejdsmarkedets parter indgik i 1899. Forliget 
kaldes derfor også for ”Arbejdsmarkedets Grundlov” og indebærer blandt andet, 
at fagforeninger og arbejdsgiverorganisationer anerkender hinanden som 
berettigede til at forhandle på deres medlemmers vegne.

De	to	parter	kan	altså	indgå	aftaler,	der	dækker	flere	grupper	af	arbejdsgivere	
og lønmodtagere. En sådan aftale kaldes en overenskomst. Den fastlægger 
typisk løn- og arbejdsvilkår. September-forliget slår også fast, at det er arbejds-
giveren, der leder og fordeler arbejdet, og som kan ansætte og afskedige medar-
bejdere. Endelig indebærer forliget en såkaldt fredspligt. Det betyder, at strejke 
(når lønmodtagerne nedlægger arbejdet) og lockout (når arbejdsgiverne sender 
medarbejderne hjem) ikke er tilladt, når der er indgået en overenskomst.

Overordnet set bygger den danske arbejdsmarkedsmodel på disse fem centrale 
elementer:

* Hovedparten af arbejdsstyrken er organiseret i fagforeninger.
* Arbejdsmarkedets parter aftaler selv løn- og arbejdsvilkår på arbejdsmar-
kedet (selvregulering). Staten blander sig som hovedregel ikke heri som i 
visse andre lande, medmindre parterne efter mange forhandlinger ikke ser 
ud til at kunne blive enige.
* En meget stor del af arbejdsmarkedet er dækket af kollektive overenskomster.
* Der foregår et såkaldt trepartssamarbejde mellem lønmodtagere, arbejds-
givere og staten om forholdene på arbejdsmarkedet.
* Der	er	fleksibilitet	og	sikkerhed	(flexicurity).	Det	er	således	let	at	hyre	og	fyre	
medarbejdere i Danmark, men de arbejdsløse får også understøttelse fra det 
offentlige,	som	delvis	er	selvbetalt.

## 3.4.1 Høj organisationsgrad

På	det	danske	arbejdsmarked	er	det	store	flertal	af	lønmodtagerne	fagligt	orga-
niseret, selvom andelen dog er faldet de seneste årtier. Næsten to ud af tre (65 
procent) af lønmodtagerne er (i 2023) medlem af en fagforening. Det er næsten 
kun de nordiske lande, der har så høj en organisering. Fagfore ningen arbejder 
for at sikre medlemmerne de bedst mulige vilkår på arbejdspladserne. Der er 
fagforeninger	både	for	privatansatte	og	for	offentligt	ansatte.

Både fagforeningerne og arbejdsgivernes organisationer er samlet i landsdæk-
kende forbund og hovedorganisationer. Den største hovedorganisation er Fagbe-
vægelsens Hovedorganisation (FH).

FH er en paraplyorganisation for i alt 64 faglige forbund og organiserer cirka en 
million medlemmer. DA er arbejdsgivernes hovedorganisation og organiserer 
11 arbejdsgiverorganisationer med cirka 25.000 virksomheder inden for blandt 
andet industri, handel, transport, service og byggeri. Dansk Industri (DI) er med 
sine 20.000 medlemsvirksomheder, der beskæftiger cirka 650.000 medarbej-
dere, Danmarks største arbejdsgiver- og erhvervsorganisation og DA’s største 
medlemsorganisation. Den næststørste erhvervsorganisation er Dansk Erhverv, 
som repræsenterer 18.000 virksomheder, der ofte er mindre end virksomhe-
derne i DI.

Der er foreningsfrihed i Danmark. Det betyder blandt andet, at den enkelte 
lønmodtager selv må beslutte, om han eller hun ønsker at være medlem af en 
fagforening og i givet fald hvilken. Det betyder også, at det er forbudt for en 
arbejdsgiver at afskedige en medarbejder, fordi vedkommende er medlem af en 
fagforening, ligesom det er forbudt at afskedige en medarbejder, fordi denne ikke 
er medlem af en fagforening. I forbindelse med nyansættelse må der heller ikke 
stilles krav om, at en medarbejder skal være medlem af en bestemt fag fore ning.

## 3.4.2 Selvregulering og kollektive overenskomster

Staten blander sig således ikke i løn og arbejdsvilkår, så længe parterne selv 
er i stand til at indgå aftaler på disse områder. Aftalerne omfatter også emner, 
som	i	de	fleste	andre	lande	ville	blive	afgjort	ved	love	vedtaget	af	parlament	
og regering. Det kan være arbejdstid, overtidsbetaling, opsigelsesvarsler eller 
mindsteløn. Således har Danmark ingen lovbestemt mindsteløn, men aftalerne 
 
 mellem fagforeninger og arbejdsgiverorganisationerne har reelt samme virk-
ning. Et andet eksempel er lønmodtagernes pension, hvor arbejdsmarkedets 
parter har aftalt en arbejdsmarkedspension oven i den folkepension, staten 
betaler. I de seneste år har man også aftalt, at der betales fuld løn inklusiv 
pension i en større del af den periode, hvor man har forældreorlov.

```{figure} ../images/image_p118_1.jpeg
:alt: Vejarbejdere.

Vejarbejdere.
```

Det	er	også	arbejdsmarkedets	parter,	der	selv	søger	at	løse	de	konflikter,	der	
måtte opstå. Grundtanken er, at arbejdsmarkedets parter hurtigere og bedre kan 
tilpasse aftalerne til den enkelte branche eller den enkelte virksomhed. Og når 
parterne selv har været med til at indgå en aftale, så accepterer de også dens 
vilkår. Mere end 80 procent af det danske arbejdsmarked er dækket af kollektive 
overenskomster. En kollektiv overenskomst er en aftale mellem en fagforening 
og en arbejdsgiver eller arbejdsgiverorganisation om løn- og arbejdsvilkår inden 
for et bestemt område, som parterne selv afgrænser i aftalen. En arbejdsgiver, 
som har indgået en overenskomst, er forpligtet til at give alle de ansatte de 
løn- og arbejdsvilkår, som fremgår af overenskomsten. Det gælder for eksempel 
aftaler om løn, pension, arbejdstid, ferie og opsigelse. 

Hvis ikke parterne bliver enige om en ny overenskomst, når en eksisterende 
overenskomst	udløber,	bliver	der	konflikt	på	arbejdsmarkedet.	Det	vil	sige,	at	
lønmodtagerne strejker, eller arbejdsgiver kan lockoute deres ansatte (sende 
dem hjem fra arbejde uden løn). 
 
For	at	afværge	konflikter	på	arbejdsmarkedet	har	staten	siden	1910	haft	nedsat	
en såkaldt Forligsinstitution, som ofte omtales som ’forligsmanden’. Forligs-
manden	kan,	hvis	der	er	udsigt	til	konflikt	mellem	arbejdsmarkedets	parter,	for	
eksempel indkalde til forhandlinger mellem parterne eller fremsætte et såkaldt 
mæglingsforslag, som er et forslag til et forlig (kompromis) mellem parterne. 
Forligsmanden	 kan	 også	 udskyde	 en	 truende	 arbejdsmarkedskonflikt,	 typisk	
med et par uger.

Det	sker	relativt	sjældent,	at	der	bliver	storkonflikt	på	arbejdsmarkedet,	men	
det	er	dog	sket	flere	gange.	Sidst	der	var	en	storkonflikt	på	det	private	arbejds-
marked, var i 1998. Den indebar for eksempel, at mange busser ikke kørte, og at 
butikkerne	ikke	fik	kørt	varer	ud.	Regeringen	og	Folketinget	har	så	typisk,	som	
de også gjorde det i 1998, forholdsvis hurtigt lavet en lov om en overenskomst, 
så lønmodtagerne vender tilbage på arbejde, og situationen bliver normal igen. 
I de tilfælde har Folketingets lov altid taget udgangspunkt i et mæglingsforslag, 
som forligsmanden på arbejdsmarkedet har fremsat. I den forbindelse taler 
man om at ’ophæve en mæglingsskitse til lov’.

## 3.4.3 Trepartssamarbejde og flexicurity 

Staten samarbejder også typisk løbende med arbejdsmarkedets parter om at 
udforme den del af arbejdsmarkedspolitikken, der fastsættes gennem  lovgivning. 

Det gælder for eksempel regler om arbejdsmiljø, arbejdsformidling, arbejds-
markedsuddannelser og arbejdsløshedsforsikring. Dette samarbejde kaldes 
for trepartssamarbejde, fordi det består af tre parter: staten, arbejdsgiverne og 
lønmodtagerne.	Samarbejdet	skal	sikre	et	arbejdsmarked,	der	både	er	fleksibelt	
for arbejdsgiverne og trygt for lønmodtagerne.

Fleksibiliteten består i, at det er relativt nemt for arbejdsgiverne at afskedige 
medarbejdere, når økonomien er 
dårlig, samt at ansætte medarbejdere, 
når det går godt. Trygheden består i, 
at lønmodtagerne har en økonomisk 
sikkerhed i form af en arbejdsløs-
hedsunderstøttelse, hvis de mister 
deres job. Dermed er det også mindre 
risikabelt at skifte job. Lønmod-
tagerne er også sikret hjælp til at 
komme tilbage på arbejdsmarkedet, 
for eksempel gennem uddannelse, 
praktikforløb eller anden aktivering. 
Denne	 kombination	 af	 fleksibilitet	 og	
sikkerhed (som på engelsk hedder 
security) omtales ofte som den danske 
flexicurity-model.

```{figure} ../images/image_p119_1.jpeg
:alt: FH’s hovedkvarter.

FH’s hovedkvarter.
```