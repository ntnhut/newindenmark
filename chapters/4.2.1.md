# 4.2.1

4.2.1 
DEN EUROPÆISKE UNION
De første skridt i Den Europæiske Unions historie var Det Europæiske Kul- og 
Stålfællesskab, som blev oprettet i 1952 af seks europæiske lande. Ud over 
ønsket om at understøtte fred og samarbejde mellem landene var et formål også 
at genrejse Europa økonomisk og socialt efter krigens ødelæggelser. Samtidig 
var det politiske verdenskort ændret. Europa var ikke længere verdens magt-
centrum, og derfor skulle de enkelte lande styrkes ved at samarbejde mere.
Nogle få år senere besluttede de seks lande at gå et skridt videre. Kul- og Stål-
fællesskabet blev i 1958 udvidet med Det Europæiske Økonomiske Fællesskab 
og Det Europæiske Atomenergifællesskab. Disse tre fællesskaber blev senere til 
De Europæiske Fællesskaber (EF). Samarbejdet blev nu et bredere økonomisk 
samarbejde.	Det	fik	især	som	formål	at	afskaffe	hindringer	for	indbyrdes	handel	
mellem landene og dermed etablere et mere fælles marked.
I 1993 trådte EU’s indre marked i kraft. Det gør, at varer, tjenesteydelser, personer 
og kapital kan bevæge sig endnu mere frit mellem medlemslandene end tidli-
gere. Samme år skiftede EF navn til EU, Den Europæiske Union. Navnefor-
andringen afspejlede, at samarbejdet, som hidtil havde været et samarbejde om 
økonomiske	spørgsmål	som	handel,	landbrug	og	fiskeri,	blev	udvidet	med	en	
bredere vifte af politiske samarbejdsområder. 
I dag består EU af 27 medlemslande med i alt cirka 450 millioner indbyggere. 
Landene er oplistet nedenfor efter det år, de indtrådte i samarbejdet.
1958:  Stiftende medlemmer: Frankrig, Tyskland, Italien, Belgien, Holland og 
Luxembourg
1973: Danmark og Irland 
1981: Grækenland 
1986: Spanien og Portugal 
1995: Østrig, Finland og Sverige 
2004:  Cypern, Tjekkiet, Estland, Letland, Litauen, Ungarn, Malta, Polen, Slovakiet 
og Slovenien 
2007: Bulgarien og Rumænien
2013: Kroatien 
Desuden indtrådte Storbritannien i EU sammen med Danmark og Irland i 1973, 
men landet forlod samarbejdet igen i 2020.
 
 EU’s	27	medlemslande.	Grafik:	EU.
EU’s formål er at løse fælles europæiske problemer. Unionen skal styrke samar-
bejdet på områder, der bedst klares af EU’s medlemslande i fællesskab. EU’s 
generelle målsætninger er at fremme økonomisk og social udvikling, at styrke 
Europas rolle i verden, at styrke beskyttelsen af de europæiske borgeres rettig-
heder og interesser og at sikre frihed, sikkerhed og retfærdighed. 
EU-landene samarbejder i dag på næsten alle samfundsområder. For eksempel 
er der etableret en økonomisk og monetær union (ØMU’en). Herunder har 
20 medlemslande en fælles valuta (euroen). EU-samarbejdet omfatter også 
en fælles udenrigs- og sikkerhedspolitik. Desuden er der et politisamar-
bejde,	samarbejde	om	asyl-	og	flygtningepolitik	samt	det	såkaldte	Schengen-	
samarbejde, hvis formål er at skabe et fælles område uden indre grænser, men 
med en fælles ydre grænse.
Schengen-samarbejdet betyder, at landene i udgangspunktet har fjernet 
personkontrollen ved grænserne inden for Schengenområdet og lavet fælles 
visumregler for borgere fra en række lande uden for EU. I EU samarbejder 
man også om miljøbeskyttelse, sociale forhold, beskæftigelse, arbejdsmarked, 
 
 uddannelse, regional udvikling og udenrigspolitiske spørgsmål. Men der er stor 
forskel på, hvor omfattende samarbejdet er på de enkelte områder. På nogle 
områder udarbejdes der fælles europæisk lovgivning. På andre områder nøjes 
EU med at understøtte medlemslandenes nationale politikker. 
I EU-samarbejdet har medlemslandene givet EU noget af den magt, som før 
lå hos de nationale parlamenter og myndigheder. Samarbejdet i EU betyder, at 
der på nogle retsområder kan vedtages EU-lovgivning, der gælder direkte for 
borgerne i det enkelte medlemsland. EU-reglerne har altså samme virkning 
som	landets	egen	lovgivning.	I	dag	træffes	mange	beslutninger	i	EU	desuden	
ved	såkaldte	flertalsafgørelser.	Det	betyder,	at	et	forslag	kan	vedtages,	uden	at	
samtlige medlemslande er enige. Et land kan med andre ord blive stemt ned, 
men alligevel være bundet af beslutningen. EU er organiseret via en række insti-
tutioner, som fungerer uafhængigt af medlemslandene. Det drejer sig især om 
Europa-Kommissionen, Europa-Parlamentet og EU-Domstolen.
Et eksempel på en vedtaget EU-lov er databeskyttelsesforordningen, der oftest 
omtales som GDPR (General Data Protection Regulation). Denne lov trådte i kraft 
i 2018 og stiller krav til, hvordan personoplysninger i EU-landene behandles. 
Dette har haft stor betydning for danske virksomheder og organisationer, da 
der er kommet nye krav til, hvordan og hvor længe de må opbevare data om 
medlemmer og kunder samt krav om samtykke ved indtastning af oplysninger 
om	 privatpersoner.	 En	 del	 både	 offentlige	 og	 private	 virksomheder	 ansætter	
medarbejdere til at sikre, at virksomhedernes GDPR-procedurer følges.
EU-samarbejdet kan også omfatte forhold, som ikke fører til decideret EU-lov-
givning. I stedet er målet, at EU-landene skal lære af hinanden. Det kan ske ved, 
at landene i fællesskab formulerer målsætninger for bestemte politikområder 
og så rapporterer om, hvad man har gjort. Det kaldes også ’Den åbne koordina-
tionsmetode’. Anbefalingerne drejer sig især om arbejdsmarkedspolitik, økono-
misk politik og socialpolitik. Medlemsstaterne har ikke pligt til at gennemføre 
anbefalingerne, men de påvirker ofte medlemsstaternes politik.
DANMARK OG EU 
På bestemte områder har EU fået adgang til at vedtage lovgivning, som Folke-
tinget ellers skulle vedtage. EU har for eksempel adgang til at vedtage regler, 
som fjerner handelshindringer mellem medlemslandene. Danmark har altså 
med sit medlemskab af EU afgivet noget af sin selvbestemmelsesret. Det giver 
den danske grundlov mulighed for. Der stilles dog ganske strenge krav til at 
træffe	sådan	en	beslutning.	Mindst	5/6	(det	vil	sige	mindst	150)	af	Folketingets	
179	medlemmer	(men	dog	et	simpelt	flertal	på	90	medlemmer)	skal	sige	ja	til	
Danmarks deltagelse i det internationale samarbejde. Ellers skal der afholdes 
der folkeafstemning om, hvorvidt Danmark skal deltage i det internationale 
samarbejde.
 
 Selvom meningsmålinger viser, at befolkningen helt overvejende er positive 
over for EU-medlemsskabet, har den ofte været splittet i holdningen til, om EU 
skal	omfatte	flere	politikområder,	og	om	Danmark	skal	afskaffe	sine	EU-forbe-
hold. Fra og med danskerne sagde ja til medlemskab af EF i 1972, har der været 
afholdt ni folkeafstemninger om ændringer i samarbejdet. Seks gange har et 
flertal	af	vælgerne	stemt	ja.	Tre	gange	har	et	flertal	stemt	nej.	
DANMARKS EU-FORBEHOLD
Et afgørende valg, hvor den danske befolkning stemte nej, var ved folkeafstem-
ningen	om	Maastricht-traktaten	i	1992.	Danmark	fik	herefter	en	særaftale	med	
de andre EU-lande. Særaftalen er kendt som Edinburgh-aftalen. Den indebærer, 
at der er dele af EU-samarbejdet, som Danmark ikke deltager i. Aftalen kaldes 
også	”de	fire	forbehold”.	Aftalen	blev	sendt	ud	til	en	folkeafstemning	året	efter	i	
1993.	Denne	gang	stemte	et	flertal	af	danskerne	ja	til	Maastricht-traktaten	med	
fire	følgende	EU-forbehold:
* unionsborgerskabet, 
* den fælles valuta (euroen), 
* forsvarsområdet og 
* en fælles rets- og udlændingepolitik (retsforbeholdet). 
Retsforbeholdet indebærer, at 
Danmark ikke deltager i samar-
bejdet på en række retlige 
områder, eksempelvis den fælles 
udlændinge- og asylpolitik samt 
politiarbejde om grænseover-
skridende kriminalitet. I 2015 var 
der folkeafstemning om, hvorvidt 
retsforbeholdet skulle omdannes 
til en tilvalgsordning. Tilvalgs-
ordningen ville give Danmark 
mulighed for selv at bestemme, 
hvilke dele af det retlige EU-sam-
arbejde, Danmark vil deltage i, 
men samtidig muligheden for 
at vælge at stå uden for andre 
områder. Ved folkeafstemningen i 
2015 stemte danskerne nej til en 
omdannelse af retsforbeholdet. 
Danmark deltager herefter ikke 
i samarbejdet med de andre 
EU-lande	 på	 de	 fleste	 retlige	
områder, heriblandt de områder, 
der er nævnt ovenfor.
Aviser	dagen	efter,	at	et	flertal	af	
danskerne stemte nej til Maastricht- 
traktaten i 1992. Foto: Ritzau Scanpix.
 
 Forbeholdet over for den fælles valuta betyder, at Danmark ikke er forpligtet til at 
indføre euroen. I 2000 var der en folkeafstemning, hvor befolkningen skulle tage 
stilling til, hvorvidt de ønskede at ophæve forbeholdet og derved indføre euroen i 
Danmark. 53,2 procent af danskerne stemte nej til dette forslag, og 46,8 procent 
stemte ja. Til trods for, at Danmark har et euroforbehold, så deltager Danmark 
stadig i dele af eurosamarbejdet. Eksempelvis fører Danmark såkaldt fastkurs-
politik, det vil sige, at kursen på den danske krone følger euroens kurs, så man 
altid kan købe 1 euro for cirka 7,50 danske kroner. Ligeledes følger Danmark 
rentehævninger eller rentesænkninger fra Den Europæiske Centralbank. 
Tidligere havde Danmark også et forbehold over for EU’s forsvars- og sikker-
hedspolitik, så Danmark for eksempel ikke deltog i militære operationer, som er 
en del af EU-samarbejdet. Dette såkaldte forsvars-forbehold blev ophævet som 
følge	af	en	folkeafstemning	den	1.	juni	2022.	Et	flertal	på	66,9	procent	stemte	ja	
til at ophæve forbeholdet, mens et mindretal på 33,1 procent stemte nej. 
Danmarks forbehold over for unionsborgerskabet blev indført for at garantere, 
at unionsborgerskabet ikke skulle udvikle sig til noget på linje med det nationale 
statsborgerskab eller helt træde i stedet for dette. Med Amsterdam-traktatens 
ikrafttræden i 1999 kom dette til at gælde for alle medlemslande. Derfor er dette 
danske EU-forbehold heller ikke længere relevant.
EU'S INSTITUTIONER OG DANMARKS REPRÆSENTATION I EU
De vigtigste EU-institutioner er 1) Europa-Kommissionen, 2) Europa-Parla-
mentet, 3) Det Europæiske Råd (også kaldet EU-topmøder) 4) Rådet for Den 
Europæiske Union (kort: Rådet eller Ministerrådet) og 5) EU-Domstolen.
Kort fortalt er det hovedreglen, at Europa-Kommissionen stiller forslag om ny 
EU-lovgivning. Det er så Rådet og Europa-Parlamentet, der i fællesskab vedtager, 
ændrer i eller forkaster forslaget. Danmark er repræsenteret i EU på forskellig 
vis i disse institutioner. 
Europa-Kommissionen
Ligesom de andre medlemslande i EU sender Danmark én kommissær til 
Europa- kommissionen. Europa-Kommissionen har i dag 27 medlemmer. 
Europa- Kommissionen skal komme med konkrete forslag til ny lovgivning. Den 
skal også tage andre initiativer, der kan føre traktaternes og EU-topmødernes 
overordnede politiske målsætninger ud i livet. Europa-Kommissionen har ret og 
pligt til at foreslå ny lovgivning for at gennemføre EU-politikken. 
Europa-Kommissionen kontrollerer også, om medlemslandene retter sig efter 
EU-lovgivningen. Hvis et land ikke gør det, kan Europa-Kommissionen rejse en 
sag imod det pågældende land ved EU-Domstolen. 
 
 De enkelte medlemmer af Kommissionen udpeges af de enkelte medlemslande 
for en femårig periode og skal fungere uafhængigt af de medlemslande, som 
de kommer fra. Det vil sige, at de kun skal arbejde for EU’s interesser og ikke 
for det pågældende medlemsland. De har ligesom de danske ministre ansvar 
for hver sit særlige område. For eksempel er der udpeget en kommissær for 
økonomi og produktivitet, en kommissær for klima, en kommissær for landbrug 
og	fødevarer,	en	kommissær	for	forsvar	og	rumfart,	en	kommissær	for	fiskeri	
og oceaner med videre.
Danmarks EU-kommissær har siden 2024 været Dan Jørgensen (født 1975) fra 
Socialdemokratiet, som tidligere har været medlem af Europa-Parlamentet og 
klimaminister i Danmark. Han er kommissær for energi og boliger.
Danmarks EU-kommissær Dan Jørgensen til møde med energiministrene fra 
EU's medlemsstater. Foto: Olivier Hoslet/Ritzau Scanpix.
I perioden 2014-24 var Margrethe Vestager (f. 1968) fra Radikale Venstre, som 
tidligere var økonomi- og indenrigsminister i Danmark, udpeget som dansk 
kommissær. Margrethe Vestager var næstformand for Kommissionen og 
kommissær for konkurrencepolitikken i EU.
Til at hjælpe med at foreslå og gennemføre EU-lovgivningen har EU-kommis-
særerne en stor forvaltning, som minder om de danske ministerier. I EU kaldes 
de generaldirektorater.
EU-kommissionens formand Ursula 
von der Leyen sammen med to 
tidligere EU-kommissærer: Danske 
Margrethe Vestager og franske 
Thierry Breton. Foto: John Thys/
Ritzau Scanpix.
 
 Europa-Parlamentet 
Europa-Parlamentet er den direkte folkevalgte forsamling i det europæ-
iske samarbejde, idet dets medlemmer vælges af borgerne i EU’s medlems-
lande. Europa-Parlamentet fungerer overordnet set som en slags lovgivende 
myndighed i EU. Det minder om det danske Folketing men har mere begrænset 
magt. For eksempel kan Europa-Parlamentet ikke opkræve skat. 
Europa-Parlamentet vedtager ny lovgivning på baggrund af forslag fra Europa- 
Kommissionen. Derudover skal Europa-Parlamentet blandt andet også vedtage 
EU’s udgiftsbudget. Europa-Parlamentet består af 720 medlemmer fra de 27 
EU-lande. Hvert land har et antal pladser, der afspejler landets indbyggertal. 
Danmark har 15 medlemmer i Europa-Parlamentet, mens store lande som 
Tyskland, Frankrig og Italien har et større antal medlemmer.
Der afholdes valg til Europa-Parlamentet hvert femte år. Medlemmerne i 
Europa- Parlamentet er grupperet i partier eller grupper ud fra deres politiske 
holdninger – og ikke efter, hvilket land de kommer fra. De danske medlemmer af 
Europa-Parlamentet er derfor fordelt på en konservativ gruppe, en socialdemo-
kratisk gruppe, en liberal gruppe, en grøn gruppe og andre grupper.
Det seneste valg til Europa-Parlamentet blev afholdt i juni 2024. Som følge af 
dette valg fordeler de 15 danske medlemmer af Europa-Parlamentet sig således 
på følgende partier:
* Socialistisk Folkeparti (SF) 3
* Socialdemokratiet 3
* Venstre 2
* Det Konservative Folkeparti 1
* Danmarksdemokraterne 1
* Radikale Venstre 1
* Enhedslisten 1
* Liberal Alliance 1
* Dansk Folkeparti 1
* Moderaterne 1
 
Alternativet stillede også op til valget,
men	fik	ikke	nok	stemmer	til	at
blive valgt.
Europa-Parlamentet i Bruxelles.
 
 Det Europæiske Råd (EU-topmøder)
Den danske statsminister mødes med de andre regeringsledere i EU til EU-top-
møder i Det Europæiske Råd. Her fastlægger lederne de overordnede politiske 
rammer for samarbejdet i EU. De tager også beslutninger om andre vigtige poli-
tiske spørgsmål. Det kan for eksempel være om EU’s udvidelse, EU’s traktater 
eller EU’s politik på den globale scene. 
Beslutningerne	træffes	som	hovedregel	ved	enighed.
Rådet (Rådet for Den Europæiske Union) 
I Rådet mødes medlemsstaternes ministre fra medlemslandenes regeringer 
med jævne mellemrum. Derfor kaldes denne institution også ofte Ministerrådet. 
Rådet består således i praksis af skiftende fagministre, én fra hvert land. Når 
der for eksempel skal drøftes og vedtages noget, der vedrører miljøet, er det de 
27 miljøministre, der mødes. Hvis det drejer sig om det indre marked, mødes 
erhvervsministrene. Og hvis et forslag om EU-lovgivning vedrørende landbrug-
serhvervet er på dagsordenen, mødes fødevareministrene.
Rådet lovgiver sammen med Europa-Parlamentet. Det betyder, at vedtagelse af 
EU-lovgivning som udgangspunkt kræver tilslutning fra både Rådet og Europa- 
Parlamentet. På enkelte områder skal Europa-Parlamentet imidlertid kun høres, 
mens	det	er	Rådet,	der	træffer	den	endelige	beslutning.
De forskellige lande i EU skiftes også til at have et såkaldt formandskab. Dette 
går på skift hver sjette måned, og landet, der har "EU-formandskabet", leder 
møderne i Rådet og i en lang række udvalg og komiteer. Danmark har formand-
skabet i EU 1. juli til 31. december 2025. Sidste danske EU-formandskab var i 
2012.
EU-Domstolen
Ligesom de andre lande i EU har Danmark har også én dommer i Den Europæ-
iske Unions Domstol – i daglig tale ofte kaldet EU-Domstolen. EU-Domstolens 
opgave er at sikre, at EU-lovgivningen bliver overholdt. Domstolen kan blandt 
andet	afgøre	konflikter	mellem	to	medlemslande	og	mellem	EU	og	det	enkelte	
medlemsland. EU-Domstolen kan også bestemme, hvordan EU-reglerne skal 
forstås. Hvis en national domstol i et medlemsland er i tvivl om dét, kan den 
spørge EU-Domstolen. 
 
 ---

<!-- Figures extracted from nearby pages -->

```{figure} ../images/image_p122_1.jpeg

   :alt: EU’s	27	medlemslande.	Grafik:	EU.

   EU’s	27	medlemslande.	Grafik:	EU.
