# 2.3 Det danske retssamfund

## 2.3.1 Rettigheder i grundloven
I et demokrati som det danske er der grænser for statens magt over for den 
enkelte borger. Borgerne har en række grundlæggende rettigheder, som staten 
skal respektere, og som beskytter dem mod statsmagtens overgreb. Grundloven 
beskytter således en række friheds- og menneskerettigheder, som statsmagten 
og herunder også Folketinget, må respektere. Grundloven indeholder blandt 
andet en beskyttelse af ytringsfriheden (retten til frit at give udtryk for sine hold-
ninger og meddele sine tanker frit til andre), forsamlingsfriheden (retten til frit 
at samles og i fællesskab give udtryk for sine holdninger) og foreningsfriheden 
(retten til at danne foreninger og til at være medlem af disse foreninger).

Både ytringsfriheden, forsamlingsfriheden og foreningsfriheden er afgørende 
forudsætninger for et demokrati. De kaldes de politiske frihedsrettigheder. Hvis 
folkestyret skal kunne fungere, skal der være en fri og åben debat. Folk skal have 
ret	til	at	kritisere,	udfordre	og	stille	kritiske	spørgsmål	til	magthaverne,	offentlige	
institutioner eller religiøse autoriteter. Alle skal også have ret til at mødes med 
andre og til at være medlem af en politisk forening. Borgerne skal i fællesskab 
frit	kunne	udvikle	og	markere	fælles	holdninger,	uanset	om	de	går	imod	flertal-
lets synspunkter eller ej. I Danmark er disse grundlæggende frihedsrettigheder 
som nævnt beskyttet i grundloven. Det betyder, at borgerne har ret til at ytre 
sig, danne foreninger og holde møder, uden at staten på forhånd skal godkende 
dette. Den danske grundlov forbyder censur. Det betyder, at regeringen ikke kan 
kræve, at for eksempel bøger og aviser skal godkendes, før de udgives.

Enhver frihed udøves under ansvar. Der er således sat visse grænser for de 
politiske frihedsrettigheder. Hvis man for eksempel overskrider lovens grænser 
for	ytringsfriheden,	kan	man	afhængigt	af	omstændighederne	blive	straffet	og	
dømt til at betale erstatning. 

Det gælder blandt andet, hvis man omtaler andre borgere på en måde, der 
krænker deres ære (injurier). Det gælder også, hvis pressen overskrider græn-
serne for ytringsfrihed, for eksempel ved at skrive noget krænkende (inju-
rierende) om en person. Ligeledes er det også efter gentagne tilfælde, hvor 
koranen	 blev	 afbrændt	 offentligt,	 blevet	 forbudt	 offentligt	 at	 behandle	 visse	
religiøse skrifter 'utilbørligt' (upassende). En forening kan også dømmes ulovlig 
og kræves opløst, hvis den søger at opnå sine mål ved vold eller ved anden ulov-
lighed. Men grænserne er vide i Danmark. Det hører også med til demokratiet, 
at kun domstolene kan afgøre, om grænserne for ytringsfrihed og andre grund-
lovssikrede rettigheder er overtrådt.
 
Grundloven begrænser også statens mulighed for at gribe ind i den enkelte 
borgers privatliv. Grundloven beskytter således både den personlige frihed, boli-
gens ukrænkelighed og ejendomsretten.

Grundloven har også nogle bestemmelser, der sikrer borgerne ret til visse 
ydelser	fra	det	offentlige.	Børn	har	ret	til	gratis	undervisning	i	folkeskolen.	Og	
borgerne	har	ret	til	en	vis	offentlig	hjælp,	hvis	de	opfylder	bestemte	forpligtelser	
i loven. Grundloven indeholder også enkelte regler, der forbyder diskrimination. 
Der står i grundloven, at der ikke på grundlag af tro eller afstamning kan gøres 
forskel på borgernes rettigheder eller forpligtelser til at opfylde almindelige 
borgerpligter. 

Når rettigheder fremgår af grundloven, må Folketinget og regeringen ikke 
lovgive i strid med disse rettigheder. Men det er i sidste instans op til de uafhæn-
gige domstole at vurdere, om det sker.

Borgernes grundlæggende rettigheder er ikke kun beskyttet af grundloven, men 
også af regler, som Folketinget har vedtaget, og af internationale konventioner, 
som Danmark har tilsluttet sig. 

I 1992 blev Den Europæiske Menneskerettighedskonvention gjort til en del af den 
danske lovgivning. Menneskerettighedskonventionen supplerer og udbygger de 
friheds- og menneskerettigheder, der følger af grundloven.

Domstolene kan tage stilling til, om danske myndigheder overholder konventio-
nens krav. Danmark kan blive dømt ved Den Europæiske Menneskerettigheds-
domstol, hvis landets love og afgørelser strider mod konventionens krav.

I 1994 blev Danmark dømt ved Den Europæiske Menneskerettighedsdomstol i en 
sag, hvor en journalist var blevet idømt straf for at viderebringe racistiske ytringer. 
Det skete, fordi han havde lavet et tv-indslag, hvor han interviewede personer, der 
fremkom med racistiske ytringer. Menneskerettighedsdomstolen fastslog, at den 
danske dom var i strid med vedkommendes ytringsfrihed som journalist.

```{figure} ../images/image_p96_1.jpeg
:alt: Demonstration på Christiansborgs Slotsplads i København i 2023 mod afskaffelsen af Store Bededag. Foto: Emil Helms/Ritzau Scanpix.

Demonstration på Christiansborgs Slotsplads i København i 2023 mod afskaffelsen af Store Bededag. Foto: Emil Helms/Ritzau Scanpix.
```

## 2.3.2 Den offentlige forvaltning
Den	offentlige	forvaltning	–	de	statslige	myndigheder,	regionerne	og	kommunerne	
–	har	til	opgave	at	føre	landets	love	ud	i	livet.	Den	offentlige	forvaltning	skal	blandt	
andet stille velfærdssamfundets tilbud til rådighed for borgerne. Det er også den 
offentlige	forvaltning,	der	opkræver	skatter	og	afgifter.	I	international	sammenhæng	
er	den	offentlige	forvaltning	i	Danmark	kendetegnet	ved	at	være	meget	lidt	korrupt.	

Den	 offentlige	 forvaltning	 skal	 overholde	 landets	 love,	 når	 den	 udfører	 sine	
opgaver. Det gælder både myndigheder i stat, regioner og kommuner. Den 
offentlige	forvaltning	kan	ikke	handle	på	egen	hånd.	Man	siger,	at	forvaltnin-
gens handlinger skal have hjemmel i en lov. Forvaltningen må ikke handle i strid 
med lovene. Ifølge grundloven er det de uafhængige domstole, der kontrollerer 
den	offentlige	forvaltning.	Samtidig	skal	staten	føre	tilsyn	med	kommunerne.	
Borgerne kan også på visse områder klage til et nævn, hvis de for eksempel 
mener, at deres kommune ikke har overholdt lovens regler. I den danske 
grundlov er det desuden bestemt, at forvaltningen kontrolleres af Folketingets 
Ombudsmand.

Ombudsmanden	bedømmer,	om	der	er	sket	fejl	eller	forsømmelser	i	de	offent-
lige myndigheders arbejde. Ombudsmanden skal være med til at sikre, at de 
offentlige	 myndigheder	 ikke	 foretager	 sig	 noget	 ulovligt,	 og	 at	 de	 behandler	
borgerne i overensstemmelse med den gældende lovgivning og giver dem de 
rettigheder, som de har krav på.

Ombudsmanden vælges af Folketinget, men er uafhængig i sit arbejde. Hverken 
Folketinget,	regeringen	eller	de	offentlige	myndigheder	kan	blande	sig	i	ombuds-
mandens	arbejde.	Folketingets	ombudsmand	kan	ikke	tilsidesætte	en	offentlig	
myndigheds afgørelse. Men ombudsmanden kan kritisere og opfordre myndig-
hederne til at ændre praksis, og ombudsmandens skriftlige udtalelser har derfor 
alligevel stor betydning for forvaltningens adfærd.

```{figure} ../images/image_p97_1.jpeg
:alt: Københavns Rådhus.

Københavns Rådhus.
``` 

## 2.3.3 Offentlighed
Åbenhed	(offentlighed)	fremhæves	ofte	som	en	af	demokratiets	vigtigste	forud-	
sætninger. Den enkelte borger skal kunne få oplysninger om staten og dens 
behandling af sagerne. Både den lovgivende, den dømmende og den udøvende 
magt	er	således	underlagt	regler	om	offentlighed:

Folketinget:	Møderne	er	offentlige,	så	enhver	kan	komme	og	overvære	møderne	
i folketingssalen. Det står direkte i grundloven. Optagelser fra møderne kan også 
ses på Folketingets hjemmeside.

Domstolene: Borgerne har lov til at overvære alle retssager. Og medierne skal 
frit kunne oplyse befolkningen om, hvad der sker i retssagerne. Domstolene kan 
dog beslutte, at en retssag skal holdes for lukkede døre. Så har hverken borgere 
eller journalister adgang til retslokalet. Det kan for eksempel være af hensyn til 
at få sagen opklaret eller til vidnernes sikkerhed, eller hvis der er tale om sager, 
som berører statens sikkerhed.

Den	offentlige	forvaltning:	Borgerne	har	som	udgangspunkt	ret	til	at	få	indsigt	
i	den	offentlige	forvaltnings	arbejde.	Det	følger	af	forvaltningsloven,	at	en	part	
i en sag har ret til aktindsigt i sagens dokumenter. Enhver borger har normalt 
også	ret	til	at	få	kendskab	til	de	oplysninger,	som	den	offentlige	forvaltning	ligger	
inde	med	om	vedkommende.	Offentlighedsloven	bestemmer	desuden,	at	enhver 
under visse betingelser har ret til at se de dokumenter, som en myndighed ligger 
inde med. Dette gælder, uanset om dokumenterne vedrører en selv. Men der er 
nogle betingelser og grænser for denne ret, som efter en afvejning kan føre til, at 
andre hensyn vægter højere end retten til aktindsigt i den konkrete sag. Eksem-
pelvis omfatter retten til aktindsigt normalt ikke private oplysninger.

```{figure} ../images/image_p98_1.jpeg
:alt: Retten på Frederiksberg.

Retten på Frederiksberg.
``` 

## 2.3.4 Borgernes pligter 
### Værnepligt
Alle mænd og kvinder med dansk statsborgerskab over 18 år, der har bopæl 
eller ophold i Danmark, skal aftjene værnepligt i en periode. I praksis er der ikke 
behov for, at alle unge i en årgang aftjener deres værnepligt. Hvis ikke der er 
frivillige nok, bliver det ved lodtrækning afgjort, om man skal aftjene værnepligt. 
Hvis	man	udebliver	fra	den	tjeneste,	man	bliver	pålagt,	kan	man	straffes	med	
fængsel. Hvis udfaldet af lodtrækningen bliver, at man ikke skal aftjene værne-
pligt, har man trukket et såkaldt frinummer.

Indtil 1. juli 2025 var det kun mænd der havde værnepligt, og kvinder kunne selv 
bestemme, om de ville aftjene værnepligt, hvis de blev erklæret egnede dertil.

Værnepligten kan aftjenes i Hæren, Søværnet, Flyvervåbnet og Beredskabs-
styrelsen,	 og	 tjenesten	 varer	 mellem	 fire	 og	 tolv	 måneder.	 Det	 afhænger	 af,	
hvilken tjeneste man indkaldes til. Hovedparten af de værnepligtige gør tjeneste i 
fire	måneder.	Som	led	i	ønsket	om	at	styrke	det	danske	forsvar	er	det	også	aftalt,	
at værnepligtige fremover som udgangspunkt skal gøre tjeneste i 11 måneder. 

Hvis man af samvittighedsgrunde ikke ønsker at aftjene sin værnepligt i forsvaret 
eller redningsberedskabet, kan man blive militærnægter. En militærnægter kan 
aftjene sin værnepligt ved at udføre andet arbejde til gavn for samfundet. Det 
kan for eksempel være i institutioner for børn, unge og ældre eller i kulturelle 
institutioner som for eksempel museer og teatre. Hvis en militærnægter afviser 
at	udføre	det	anviste	arbejde,	kan	den	pågældende	straffes	med	fængsel.

```{figure} ../images/image_p99_1.jpeg
:alt: Værnepligtige i det danske forsvar.

Værnepligtige i det danske forsvar.
```
 
### Borgerligt ombud
En anden pligt i det danske samfund er det borgerlige ombud – eller blot et 
ombud. Et ombud er en opgave (et hverv), som samfundet kan pålægge en 
borger. Enhver, der er udpeget til et sådant hverv, skal tage imod det. Det kan 
eksempelvis være at sidde i en kommunalbestyrelse, hvis borgeren bliver valgt, 
eller at fungere som lægdommer (domsmand eller nævning) ved en domstol. 
Lægdommere er almindelige mennesker, der er med til at dømme i en straf-
fesag. De skal dels vurdere, om den anklagede person er skyldig, dels være med 
til	at	bestemme,	hvad	straffen	skal	være	(strafudmålingen).	Alle	kan	søge	om	at	
blive lægdommer.

### Straf

Hvis	en	borger	ikke	overholder	loven,	kan	han	eller	hun	ofte	straffes.	Det	kræver	
dog,	at	det	direkte	fremgår	af	en	lov,	at	forbrydelsen	kan	straffes.	De	alvorligste	
forbrydelser	er	indeholdt	i	straffeloven.	Den	har	blandt	andet	bestemmelser	om	
forbrydelser mod kønssædeligheden (seksualforbrydelser), forbrydelser mod 
liv og legeme (drab og vold) og berigelsesforbrydelser (tyveri med videre).

I Danmark er den kriminelle lavalder 15 år. Det betyder, at børn og unge under 
15	 år	 ikke	 kan	 straffes	 for	 en	 forbrydelse.	 Det	 skyldes,	 at	 de	 vurderes	 som	
umodne og ude af stand til at vurdere konsekvenserne af deres handlinger. Børn 
i alderen 10 til 14 år, der begår forbrydelser, kan i stedet for straf eksempelvis 
pålægges at udføre samfundsnyttigt arbejde eller at rydde op efter hærværk 
eller at være i hjemmet i et bestemt tidsrum. Barnet kan også blive anbragt 
på en (lukket) institution. Sager om børn i alderen 10 til 14 år behandles ved et 
særligt Ungdomskriminalitetsnævn. 

De	almindelige	straffe	er	bøde	og	fængsel.	Udlændinge	kan	også	blive	dømt	til	
udvisning af Danmark, hvis de begår forbrydelser. Ved meget grove forbrydelser 
som eksempelvis terrorisme, kan danske statsborgere ved dom blive frataget 
deres danske statsborgerskab. Et statsborgerskab kan dog ikke blive frataget en 
person, hvis vedkommende bliver statsløs.

Der kan i Danmark ikke idømmes dødsstraf. De sidste henrettelser i Danmark 
fandt sted i perioden 1945-50. I alt blev 78 personer idømt dødsstraf for at have 
hjulpet den tyske besættelsesmagt under krigen. 46 af de 78 dødsdomme blev 
gennemført. Den sidste henrettelse for en forbrydelse, der blev begået i fredstid, 
fandt sted i 1892.
 
### Straffesager
Det er ikke domstolene selv, men kun anklagemyndigheden, der kan rejse en 
straffesag.	Det	fremgår	af	retsplejeloven.	Visse	mindre	alvorlige	straffesager	
skal	rejses	af	private	(oftest	af	den,	der	er	offer	for	forbrydelsen).	Det	gælder	for	
eksempel sager om freds- og ærekrænkelser. 

Anklagemyndigheden	er	den	offentlige	myndighed,	der	på	samfundets	vegne	
afgør,	om	der	skal	rejses	tiltale,	og	dermed	om	en	straffesag	overhovedet	skal	
indbringes for domstolene. Derefter afgør domstolene, om borgeren er skyldig 
og	skal	straffes.	En	lang	række	mindre	sager	kan	afgøres	uden	domstolenes	
medvirken ved, at lovovertræderen bliver bedt om at betale en bøde. Dette er 
eksempelvis tilfældet ved mange overtrædelser af færdselsloven. Bliver bøden 
ikke betalt, bliver sagen indbragt for domstolene. 

Anklagemyndigheden er underlagt Justitsministeriet, som ledes af justitsminis-
teren. Anklagemyndigheden består af Rigsadvokaten, der er den øverste leder af 
anklagemyndigheden samt tre statsadvokater og politidirektørerne.

Politiet er en del af den statslige forvaltning. Det betyder, at staten har det over-
ordnede ansvar for politiet. Anklagemyndigheden skal overbevise dommerne 
om, at den tiltalte er skyldig. Enhver rimelig tvivl skal komme den tiltalte til gode. 
Politiet	skal	gennem	efterforskning	skaffe	de	nødvendige	beviser.	Hvis	man	vil	
anmelde en forbrydelse, skal det ske til politiet. Man har dog normalt ikke pligt 
til at anmelde en forbrydelse til politiet. 

Både politi og anklagemyndighed har pligt til at være objektive og 
sikre,	at	det	er	de	rette	personer,	der	bliver	straffet.	Og	at	uskyldige	
ikke bliver retsforfulgt. Det er politiet, der efterforsker strafbare 
forhold, men domstolene kontrollerer lovligheden af den efter-
forskning, politiet foretager. Retsplejeloven har regler for, hvilke 
indgreb politiet kan foretage over for en borger, når de efterfor-
sker en sag.

Dette kan eksempelvis være ransagning af en borgers ejendom. 
Politifolk må ikke anvende tvang under afhøring. De kan derfor ikke 
tvinge en person til at afgive forklaring. Enhver er dog forpligtet til 
at opgive navn, adresse og fødselsdato til politiet. 

Vil en borger klage over politiets adfærd, kan der klages til Den 
Uafhængige Politiklagemyndighed. Politiet kan under visse betin-
gelser anholde en person, der med rimelig grund mistænkes for et 
strafbart forhold. Hvis en borger bliver anholdt, skal han eller hun 
stilles for en dommer inden for 24 timer. Det er op til dommeren at 
afgøre, om borgeren skal løslades eller varetægtsfængsles, mens 
politiet og anklagemyndigheden efterforsker sagen. Dommeren 
kan også vælge at opretholde anholdelsen i tre gange 24 timer.

```{figure} ../images/image_p101_1.jpeg
:alt: Danske politibetjente.

Danske politibetjente.
``` 
