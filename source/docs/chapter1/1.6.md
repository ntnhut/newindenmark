# 1.6 Oplysningstid og vejen til demokrati (ca. 1700-1849)

Oplysningstiden i 1700-tallets Europa var en tid, der var præget 
af store forandringer. Oplysningstiden byggede på den opfat-
telse, at befolkningen gennem oplysning, tolerance og kritisk 
tænkning kunne blive friere og bedre mennesker. Fornuften 
skulle føre til frihed for den enkelte. Sådanne tanker nåede 
også til Danmark. Det voksende borgerskab i byerne krævede 
at få del i magten og begyndte at angribe enevælden.


---

## 1.6.1 Stavnsbånd og landboreformerne

I første halvdel af 1700-tallet var der økonomisk 
krise i landbruget i Danmark. For at sikre stabil 
arbejdskraft på godserne indførte kongen stavns-
båndet i 1733. Stavnsbåndet indebar, at alle bønder, 
som udgjorde størstedelen af befolkningen, skulle 
blive på det gods, hvor de var født, indtil de var 40 
år. Godsejerne var dermed sikret arbejdskraft. Til 
gengæld skulle godsejerne stille nogle af deres 
bønder	som	soldater	til	hæren.	De	fleste	bønder	i	
Danmark var på den tid fæstebønder. Det vil sige, 
at de boede på en af godsejerens mindre gårde. 
Fæstebønderne skulle både betale afgift til gods-
ejeren og udføre gratis arbejde på godsejerens 
jord for at øge produktionen på godserne.

Mod slutningen af 1700-tallet begyndte oplys-
ningstidens ideer så småt at slå igennem i 
Danmark. Blandt andet blev der gennemført en 
række reformer af landbruget og af forholdene 
for landbefolkningen. Landboreformerne, som har 
spillet en stor rolle i udviklingen af både det danske 
landbrug og det danske samfund, medførte, at 
landbruget i løbet af 1800-tallet udviklede sig fra 
et middelalderligt system med fæstebønder til et 
mere moderne landbrug med selvejende bønder.


```{figure} ../images/image_p19_1.jpeg
:alt: Frihedsstøtten i København, der markerer stavnsbåndets ophævelse i 1788.

Frihedsstøtten i København, der markerer stavnsbåndets ophævelse i 1788.
``` 

Fra 1788 blev stavnsbåndet ophævet. Ophævelsen betød, at fæstebønder selv 
kunne vælge, om de ville blive boende på det gods, de havde hørt til. Eller om de 
ville	flytte	væk	derfra.	Et	vigtigt	resultat	af	reformerne	var	også,	at	bønderne	fik	
mulighed for selv at eje jord. Godsejerne solgte nemlig i mange tilfælde jorden til 
de bønder, som hidtil havde lejet den. Man fordelte i mange tilfælde også lands-
byens	fælles	jord	mellem	de	enkelte	gårde.	På	den	måde	fik	den	enkelte	bonde	
samlet	sine	marker	på	ét	sted,	så	jorden	kunne	dyrkes	mere	effektivt.

```{figure} ../images/image_p20_1.jpeg
:alt: Tidligere lå bøndernes gårde samlet i en landsby. I forbindelse med landbo- reformerne blev mange gårde flyttet ud fra landsbyen til bondens egen jord. Denne udflytning præger stadig det danske landskab, idet gårdene ligger spredt i landskabet som her på Bornholm. Foto: Tue Schou Pedersen.

Tidligere lå bøndernes gårde samlet i en landsby. I forbindelse med landbo- reformerne blev mange gårde flyttet ud fra landsbyen til bondens egen jord. Denne udflytning præger stadig det danske landskab, idet gårdene ligger spredt i landskabet som her på Bornholm. Foto: Tue Schou Pedersen.
```

Tidligere	lå	bøndernes	gårde	samlet	i	en	landsby.	Nu	blev	mange	gårde	flyttet	
ud	fra	landsbyerne	til	bondens	egen	jord.	Denne	udflytning	af	gårdene	præger	
stadig det danske landskab. Selv om landboreformerne forbedrede vilkårene 
for fæstebønder og selvejere, var livet på landet stadig hårdt. En voldsom vækst 
i befolkningstallet gennem 1800-tallet betød, at mange bønder ikke kunne få 
deres egen gård. Dermed voksede underklassen på landet ved at husmændene 
blev	flere.	De	boede	typisk	i	mindre	huse	og	havde	kun	små	stykker	jord	at	dyrke	
eller holde nogle få husdyr på. Derfor arbejdede de oftest som landarbejdere på 
nærliggende gårde eller godser.

## 1.6.2 Den Florissante periode og Englandskrige

I sidste fjerdedel af 1700-tallet blomstrede dansk søfart, og København udvik-
lede sig til en international storhavn. Perioden kaldes Den Florissante Periode 
(’florissant’	betyder	’blomstrende’).	Gennem	det	meste	af	1700-tallet	var	der	fred	
i Danmark, der holdt sig neutral i krigene. Omvendt blev blandt andet Storbritan-
niens,	Frankrigs	og	Nederlandenes	flåder	anvendt	til	krig.	Samtidig	blokerede	
disse stormagter hinandens havne og sejlruter. De sendte derfor i stort omfang 
deres	varer	ombord	på	neutrale	danske	skibe,	som	kunne	komme	frem	de	fleste	
steder. Skibene sejlede værdifulde laster til København, hvor de blev videresolgt 
til andre europæiske lande.
 
Denne neutralitetshandel bragte således i første omgang store indtægter 
til landet, men på lidt længere sigt blev samme handel også vejen ind i Napoleonskrigene, hvilket havde katastrofale konsekvenser. I Danmark bliver 
disse krige også kaldt Englandskrigene, fordi Danmark blev allieret med Frankrig 
i krig mod England (Storbritannien). Krigene begyndte i 1792 som følge af Den 
Franske Revolution i 1789. 

I	krigenes	første	tid	var	Danmark	neutral	og	tjente	med	sin	store	handelsflåde	
godt	på	at	sejle	varer	til	både	Storbritannien	og	Frankrig.	Handelsflåden	blev	
beskyttet	af	Danmarks	egen	krigsflåde,	og	det	var	Storbritannien	utilfreds	med,	
fordi de ikke ønskede, at Danmark handlede med Frankrig. Derfor angreb og 
besejrede	den	britiske	flåde	den	danske	flåde	i	1801.	Slaget	kaldes	Slaget	på	
Reden, fordi det fandt sted i farvandet lige uden for Københavns havn i det 
område, der kaldes Københavns Red.

I 1807 ville den franske kejser Napoleon den 1. føre økonomisk krig mod Stor-
britannien ved at blokere handelsruterne til og fra Storbritannien med krigs-
skibe. For at forhindre Napoleon i at bruge de danske skibe i blokaden, valgte 
briterne	at	erobre	hele	den	danske	flåde	og	bombarderede	i	den	forbindelse	
København. Begivenheden kaldes Københavns Bombardement. Efter nederlaget 
blev Danmark tvunget til at vælge side og valgte Frankrig.

Napoleonskrigene endte med, at Danmarks allierede, Frankrig, tabte til de 
øvrige europæiske stormagter. Det betød, at Danmark ved en fredsaftale i 1814 
måtte afgive Norge til Sverige. Over 400 års dansk-norsk union (siden 1380) var 
dermed bragt til ende.

```{figure} ../images/image_p21_1.jpeg
:alt: Slaget på Reden 2. april 1801.

Slaget på Reden 2. april 1801.
```

## 1.6.3 Vejen til en fri grundlov

I 1800-tallet blev Danmark påvirket af de folkelige og demokratiske strøm-
ninger, som blandt andet udsprang af Den Franske Revolution i 1789. I 1848 
udbrød der revolution i mange europæiske hovedstæder. Der blev ikke revolu-
tion i Danmark, men uroen rundt om i Europa påvirkede landet. Borgerskabet i 
 København krævede i marts 1848, at kong Frederik 7. (1848-63) skulle indføre 
en fri forfatning. Presset af den ophidsede folkestemning valgte kongen at følge 
kravet.

Han ophævede den enevældige statsform og erklærede sig som konstitutionel 
konge. Det vil sige, at han skulle regere i samarbejde med folket på baggrund af 
konstitutionen (grundloven). Den 5. juni 1849 underskrev Frederik 7. Danmarks 
første frie forfatning, Danmarks Riges Grundlov. 

Med	 grundloven	 fik	 Danmark	 et	 parlament	 med	 to	 lovgivende	 forsamlinger,	
Folketinget og Landstinget, der samlet blev kaldt Rigsdagen. Efter næsten 200 år 
(siden	1660-61)	under	enevældige	konger	fik	en	del	af	den	danske	befolkning	nu	
direkte	indflydelse	på	lovgivningen.	Mænd	over	30	år	kunne	vælge	medlemmer	
til Rigsdagen. For at kunne blive valgt til Folketinget skulle man være fyldt 25 
år, mens medlemmer af Landstinget skulle være fyldt 40 år og have en høj 
indkomst. Hverken kvinder eller fattige havde valgret, det vil sige retten til at 
stemme, eller kunne vælges til Rigsdagens to instanser. Ikke desto mindre var 
grundloven	meget	demokratisk	og	liberal	sammenlignet	med	de	fleste	andre	
staters forfatninger på den tid.

```{figure} ../images/image_p22_1.jpeg
:alt: Den grundlovsgivende Rigsforsamling 1848.

Den grundlovsgivende Rigsforsamling 1848.
```
 
