# 6.12

6.12 
SKOLEGANG OG 
UDDANNELSE I DANMARK
Uddannelsessystemet er en del af fundamentet under det danske samfund. 
Først og fremmest fordi uddannelse giver borgerne kundskaber, som har værdi 
i arbejdslivet. En af de vigtigste årsager til et samfunds økonomiske velstand og 
den enkeltes indkomst hænger sammen med tilegnelsen af kundskaber, som 
kan bruges på arbejdsmarkedet. 
Arbejdsmarkedet i et rigt land som Danmark stiller derfor i høj grad krav til 
borgerne om uddannelse og dygtighed. Det gælder i forhold til grundlæggende 
kundskaber som at kunne læse og skrive dansk, regne, tale engelsk eller andre 
fremmedsprog.	Og	det	gælder	i	forhold	til	mere	specifikke	kundskaber	–	både	prak-
tiske og boglige/teoretiske alt afhængig af hvilken uddannelse, der er tale om. 
Derudover er uddannelse vigtig, fordi det giver borgerne en fælles viden, iden-
titet og mulighed for at forstå deres hverdag og samfund.
Det danske uddannelsessystems historie går tilbage til middelalderen. I 1479 
åbnede Københavns Universitet som landets første. Men ældst er dog de latin-
skoler, som omkring 1200 opstod i tilknytning til domkirkerne. Betegnelsen 
latinskole blev bevaret frem til 1903 for mange af de skoler, som forberedte 
de unge til universitetet. Efter reformationen i 1500-tallet blev børn undervist i 
Martin Luthers Lille Katekismus, en håndbog i den kristne tro. Det var den lokale 
præst eller degn (præstens hjælper), der underviste. Børnene gik ofte kun i skole 
en eller to dage om ugen.
I 1700-tallet blev der oprettet en del skoler. Fra slutningen af århundredet blev 
der dannet seminarier, som havde ansvaret for at uddanne lærere. Grundlaget 
for den danske folkeskole kom med skoleloven i 1814, hvor reglerne for under-
visning blev gjort ens for hele landet. 
Der er ikke skolepligt i Danmark, men derimod 
ti års undervisningspligt. Det betyder, at alle 
børn skal modtage undervisning i ti år. Forældre 
kan	 frit	 vælge	 mellem	 den	 offentlige	 folkeskole	
og private skoler eller selv at undervise deres 
barn. Der er dog det krav, at eleven skal opnå 
samme faglige niveau som i folkeskolen, hvis 
barnet undervises i hjemmet eller på privatskole.  
Selv om der ikke er skolepligt, går næsten 100 procent 
af de danske børn i en skole. Folkeskolen omfatter 
en	et-årig	børnehaveklasse	(ofte	kaldt	0. klasse)	og	
et ni-årigt grundlæggende skoleforløb. Der er endvi-
dere mulighed for et ekstra år i 10. klasse.
 
 Folkeskolen har ifølge folkeskoleloven følgende formål:
1. Folkeskolen skal i samarbejde med forældrene give eleverne kundskaber og 
færdigheder, der: forbereder dem til videre uddannelse og giver dem lyst til at 
lære mere, gør dem fortrolige med dansk kultur og historie, giver dem forståelse 
for andre lande og kulturer, bidrager til deres forståelse for menneskets samspil 
med naturen og fremmer den enkelte elevs alsidige udvikling.
2. Folkeskolen skal udvikle arbejdsmetoder og skabe rammer for oplevelse, 
fordybelse og virkelyst, så eleverne udvikler erkendelse og fantasi og får tillid til 
egne muligheder og baggrund for at tage stilling og handle.
3. Folkeskolen skal forberede eleverne til deltagelse, medansvar, rettigheder og 
pligter i et samfund med frihed og folkestyre. Skolens virke skal derfor være 
præget af åndsfrihed, ligeværd og demokrati. 
Alle fag er fælles for piger og drenge, 
og eleverne undervises normalt 
klassevis og samlet gennem hele 
skoleforløbet. Skolen samarbejder 
tæt med forældrene, og foræl-
drene	 kan	 få	 indflydelse	 på	 deres	
barns skole ved at blive medlem af 
skolens bestyrelse og ved at deltage 
i forældremøder på skolen. Eleverne 
har ret til at danne et elevråd og til 
at vælge mindst to medlemmer til 
skolens bestyrelse, hvor de sidder 
sammen med forældrerepræsen-
tanter, repræsentanter for skolens 
personale og skolens ledelse.
Fra 0. klasse og frem til 7. klasse får 
eleverne ikke karakterer. Men fra 
folkeskolens 8. klasse får eleverne 
karakterer i en række fag mindst to 
gange om året. Efter 8. og 9. klasse 
aflægger	eleverne	prøve	i	mange	fag.	
Efter 10. klasse kan eleverne også 
aflægge	prøve	i	mange	fag.	Prøverne	
kan være både mundtlige og skriftlige. 
Den karakterskala, der anvendes i Danmark, hedder 7-trins-skalaen, fordi den 
har i alt syv karakterer (trin). Der er to karakterer (-3 og 00) for ikke-beståede 
præstationer og fem karakterer for beståede præstationer (02, 4, 7, 10 og 12). 
Den højeste karakter er således 12, og den laveste karakter er -3. 7-trins- skalaen 
bruges overalt i det danske uddannelsessystem. 
Elever i 8. klasse der laver  
arbejder sammen i grupper.  
Foto: Peter Klint/Ritzau Scanpix.
 
 Det er frivilligt, om man vil videreuddanne sig efter de ti års undervisnings-
pligt. Arbejdsmarkedet i det danske samfund stiller dog i stigende grad krav til 
borgerne om uddannelse og dygtighed. Ti års skolegang er derfor ikke nok til at 
kunne	få	de	fleste	jobs.
Alle borgere i Danmark har adgang til mange forskellige uddannelser, og 
langt	 de	 fleste	 uddannelser	 er	 gratis	 for	 den	 enkelte	 borger.	 Hovedparten	 af	
unge i Danmark fortsætter efter grundskolen med en af de mange ungdoms-
uddannelser. Det gælder begge køn. En ungdomsuddannelse kan være rettet 
mod erhvervslivet eller mod videre uddannelse. 
En erhvervsuddannelse kan for eksempel være inden for handel, kontor eller 
håndværk. Inden for social- og sundhedsområdet kan man blive uddannet 
pædagogmedhjælper eller social- og sundhedshjælper.
Unge studenter med huer.
Der	 findes	 flere	 forskellige	 gymna-
siale uddannelser, der giver adgang 
til videregående uddannelser, og som 
blandt andet omfatter det almene 
gymnasium (stx), handelsgymnasium 
(hhx), teknisk gymnasium (htx) og 
højere forberedelseseksamen (HF).
De videregående uddannelser varierer 
i længde alt efter, hvad man studerer. 
Videregående uddannelser kan være 
korte (2-3 år), mellemlange (3-4 år) 
og lange (5-6 år). Ved en kort vide-
regående uddannelse kan man for 
eksempel blive laborant, datamatiker 
eller byggetekniker. På de mellem-
lange videregående uddannelser kan 
man for eksempel blive pædagog, 
journalist, lærer eller sygeplejerske. 
En lang videregående uddannelse kan 
for eksempel være en universitets-ud-
dannelse inden for naturvidenskab, 
sundhedsvidenskab, samfundsvidenskab eller humaniora. Man skal normalt 
have en gymnasial uddannelse for at blive optaget på en mellemlang eller lang 
videregående uddannelse, men der er også muligheder for at blive optaget på 
nogle videregående uddannelser, hvis man har en erhvervsuddannelse.
Der er også mange tilbud om såkaldt efter- og videreuddannelse til voksne 
borgere i Danmark. Man taler ofte om muligheden for livslang uddannelse. Man 
kan uddanne sig, hvis man ønsker et nyt job, inden for et andet område, end 
man oprindeligt havde udannet sig i. Eller hvis der for eksempel er kommet 
nye maskiner på en arbejdsplads, som kræver særlige kompetencer. Voksne har 
 
 mulighed for at tage en erhvervsuddannelse eller kurser på erhvervsskolerne. 
Voksne kan også gå til afsluttende prøve/eksamen i enkelte fag på folkeskole-
niveau eller HF på et af de mange voksenuddannelsescentre (VUC). Endvidere er 
der mulighed for at tage en supplerende efter- og videreuddannelse på universi-
tetet (fx en masteruddannelse), ligesom der er forskellige uddannelsestilbud for 
voksne med læse- eller staveproblemer.
FLERE UDDANNER SIG I LÆNGERE TID
Der er de seneste årtier sket en markant stigning i, hvor længe den danske 
befolkning	 er	 i	 uddannelsessystemet.	 Der	 er	 kommet	 mange	 flere	 elever	 og	
studerende ved de boglige uddannelser og langt færre ved de praktiske. I 1982 
var der 36 procent af en årgang, som tog en gymnasial uddannelse. Det er vokset 
til 72 procent i 2023. Omvendt er andelen af en årgang, som tager en erhvervs-
faglig uddannelse, faldet fra 36 procent til 19 procent i samme periode.
Der	 er	 også	 mange	 flere,	 der	 får	 en	 lang	 videregående	 uddannelse.	 Således	
gennemførte ca. 6.000 studerende i 1990 en kandidatuddannelse, mens det i 
2002 var ca. 10.000. I 2024 gennemførte ca. 23.000 studerende en kandidat-
uddannelse. 
Der	er	bred	enighed	om,	at	det	overordnet	er	positivt,	at	langt	de	fleste	fort-
sætter deres uddannelse ud over den obligatoriske folkeskole. Men udviklingen 
har medført en række øvrige diskussioner om uddannelsessystemets indret-
ning. For eksempel mangler der faglært (manuel) arbejdskraft (for eksempel 
kokke, tømrere eller elektrikere), og derfor har der været en diskussion af, om 
for mange vælger gymnasiet og for få erhvervsskolerne. 
En anden udfordring er, at der på nogle videregående uddannelser er for mange, 
som	har	svært	ved	at	finde	arbejde,	når	studiet	er	afsluttet.	Der	er	samtidig	for	
få, som vælger uddannelser som for eksempel pædagog og sygeplejerske eller 
tekniske og naturvidenskabelige fag som ingeniør eller datalog.
Derfor	er	der	indført	forskellige	tiltag,	som	skal	få	flere	studerende	til	at	læse	de	
uddannelser, som arbejdsmarkedet har mest brug for. For eksempel blev der i 
2014 besluttet at indføre den såkaldte ”ledighedsbaserede dimensionering”, der 
lægger et loft over, hvor mange studerende, der kan optages på de studier, hvor 
der gennem en periode har været høj ledighed (arbejdsløshed) for nyuddannede. 
Det gælder især fag inden for humaniora og dele af samfundsvidenskab som for 
eksempel	kunsthistorie,	antropologi,	filosofi	eller	musikvidenskab.
 
 MERE PRAKSIS I FOLKESKOLEN OG GYMNASIET 
Ikke mindst som følge af udfordringerne med manglen på faglært (manuel) 
arbejdskraft, gennemgår uddannelsespolitikken i Danmark i disse år nogle 
væsentlige forandringer. Det ses både i folkeskolen og på gymnasierne.
Men	hensyn	til	folkeskolen	aftalte	et	flertal	i	Folketinget	i	2024,	at	teori	og	oplæ-
ring i praktisk arbejde i højere grad skal gå hånd i hånd i folkeskolens undervis-
ning. Konkret skal alle elever i de større klasser fremover i fem dages erhvervs-
praktik på en arbejdsplads. Der etableres også mulighed for, at eleverne kan 
komme i såkaldt junior-mesterlære. Det betyder, at elever i 8. og 9. klasse kan 
vælge at gå tre dage i skole om ugen, mens de to sidste tilbringes med arbejde og 
oplæring	i	en	lokal	virksomhed.	Herudover	skal	der	være	flere	praktiske	valgfag	
for de ældste elever, og forståelse for teknologi skal være en del af undervis-
ningen i hele folkeskoleforløbet.
I 2025 kom reformerne til gymnasiet, hvor der fra 2030 etableres en ny erhvervs- 
og professionsrettet gymnasieuddannelse (epx). På epx skal eleverne mødes 
med en kombination af praktisk og boglig undervisning. Der skal være et tæt 
samarbejde med lokale virksomheder. Derfor skal gymnasier, som udbyder epx, 
have værksteder og laboratorier, hvor eleverne kan få praktiske færdigheder. 
Samtidig strammes adgangskravene til det almene gymnasium, som derfor må 
formodes at få færre elever fremover.
Elever på erhvervsskole i Hvidovre. Foto: Søren Bidstrup/Ritzau Scanpix.
 
 ---

<!-- Figures extracted from nearby pages -->

```{figure} ../images/image_p221_1.jpeg
:alt: 221 / 243    |    KAPITEL 6 – TEMAOPSLAG

   221 / 243    |    KAPITEL 6 – TEMAOPSLAG

```{figure} ../images/image_p222_1.jpeg
:alt: Foto: Peter Klint/Ritzau Scanpix.

   Foto: Peter Klint/Ritzau Scanpix.
