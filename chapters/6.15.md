# 6.15

6.15 
LIGESTILLING MELLEM 
KØNNENE
Ligestilling mellem mænd og kvinder er i dag en af det danske samfunds grund-
værdier. Sådan har det ikke altid været. Der er stadigvæk udfordringer, men der 
er klart blevet mere ligestilling mellem de to køn i Danmark de sidste 150 år. 
Det skyldes ikke mindst kvindebevægelsens kamp for, at kvinder skulle have 
samme rettigheder som mænd og for at ændre samfundets traditionelle syn 
på kønsroller, for eksempel om manden skal bestemme over kvinden, eller om 
kvinder kan have seksuelle relationer før ægteskabet. 
En ting er, at mænd og kvinder stort set har fået lige rettigheder og pligter i vores 
samfund. Noget andet er, at mænd og kvinder fortsat klarer sig forskelligt på en 
række vigtige områder. 
LIGELØN
Et af de vigtigste spørgsmål inden for ligestilling har været kampen for ligeløn. 
I 1914 tjente mænd, som arbejdede i industri eller håndværk, i gennemsnit 55 
øre pr. arbejdstime og kvinder kun 30 øre. Og kvindelige lærere måtte indtil 1919 
nøjes med to tredjedele af de mandlige læreres løn. Lønforskellene mellem 
mænd og kvinder er gradvis blevet mindre de sidste 100 år.
Kvinder demonstrerer for ligeløn omkring 1970.
 
 En milepæl på vejen var, da Folketinget i 1976 efter krav fra EF (det nuvæ-
rende EU) vedtog lov om lige løn for samme arbejde. Men der mangler stadig 
lidt.	I 2022	tjente	kvinder	i	gennemsnit	12	procent	mindre	end	mænd	i	timeløn	
på hele arbejdsmarkedet. Beregninger, der tager højde for kvinders og mænds 
forskellige niveau af for eksempel uddannelse, erhvervserfaring og branche og 
arbejdsfunktion viser typisk en forskel i timeløn på 4-7 procent.
At forskellen er blevet mindre skyldes især, at mændene over de sidste årtier 
er sakket bagud i forhold til kvinder, når det gælder uddannelse. Begge køn er 
bedre uddannet end før, men udviklingen er mest kommet kvinderne til gode. 
I 1960	fuldførte	cirka	fem	procent	af	kvinderne	og	16	procent	af	mændene	på	en	
årgang en videregående uddannelse (det vil sige over gymnasieniveau). I 2023 er 
det cirka 64 procent af kvinderne og 45 procent af mændene.
Derudover	 er	 der	 kommet	 flere	 kvindelige	 ledere,	 selv	 om	 de	 fortsat	 er	 i	
mindretal. I 2022 var andelen af kvindelige ledere på det danske arbejdsmarked 
31 procent. På det øverste ledelsesniveau er andelen dog mindre – blandt 
medlemmer af virksomhedernes bestyrelser udgør kvinderne 19 procent og 16 
procent af direktørerne. 
Der	er	dog	en	markant	større	andel	af	kvindelige	ledere	i	den	offentlige	sektor	
sammenlignet med den private sektor.
En stor del af den forskel i løn, der er tilbage, skyldes, at der trods alt stadigvæk 
er	 flest	 mandlige	 ledere,	 og	 at	 mænd	 og	 kvinder	 arbejder	 i	 forskellige	 fag.	
Forskellen	i	løn	mellem	de	forskellige	faggrupper	i	den	offentlige	sektor	blev	
bestemt for over 50 år siden. Det vil sige i en tid, hvor samfundet stadigvæk så 
mindre ligeværdigt på de to køn end i dag. Derfor er nogle af de traditionelle 
”kvindefag” (for eksempel pædagoger og SOSU-hjælpere) placeret væsentligt 
lavere end de typiske "mandefag" (for eksempel politibetjente).
Der er dog uenighed om nøjagtig hvor meget, der endnu mangler, før der er ”lige 
løn for samme arbejde”. Det skyldes, at det i praksis er svært at vurdere, hvornår 
arbejde er ’det samme’ – det vil sige, præcis hvilken værdi forskellige faggrup-
pers og forskellige medarbejderes arbejde skaber.
 
 BARSEL
Et yderligere vigtigt spørgsmål om ligestilling drejer sig om barselsorlov. I 2002 
kom	den	nuværende	lovgivning	med	52	uger	i	alt	–	fire	uger	før	og	14	uger	efter	
fødslen til moderen og to uger til faderen i forbindelse med fødslen. De reste-
rende 32 ugers forældreorlov kan frit fordeles mellem far og mor. I praksis er 
det dog fortsat kvinderne, som tager langt størstedelen (i gennemsnit cirka 80 
procent) af orloven, mens mænd tager cirka 20 procent.
Forskellen gør, at kvinderne på grund af deres fravær fra arbejdspladsen ikke 
stiger så meget i løn, som mændene gør. Omvendt har mændene har mindre 
tid med deres børn. Noget af denne forskel vil formentlig rette sig fremover. 
Med virkning fra august 2022 er der på baggrund af et EU-direktiv vedtaget nye 
regler, så faderen skal tage mindst 11 uger (cirka 2,5 måned) af orloven.
SEKSUELLE KRÆNKELSER
I 2017 bredte der sig via sociale medier og hashtagget #Me-Too (også mig) en 
ny international bevægelse, den såkaldte Me-Too-bevægelse. Bevægelsens 
angrebsmål var seksuelle krænkelser og chikane. Anledningen var en række 
anklager	fra	flere	kvinder	i	den	amerikanske	filmbranche	om	overgreb.	Dem	var	
der mange af, skulle det vise sig. Hurtigt bredte bevægelsen sig til mange lande, 
hvor	kvinder	stod	offentligt	frem	med,	at	de	også	havde	været	ude	for	lignende	
oplevelser.
 
 Tv-vært	Sofie	Linde.	Foto:	Martin	Sylvest/Ritzau	Scanpix.
I Danmark slog bevægelsen først for alvor igennem i 2020, efter at tv-værten 
Sofie	Linde	i	et	gallashow	med	prisuddeling	til	komikere	begyndte	at	tale	om	
noget helt andet end komikere, nemlig om sine egne oplevelser inden for 
tv-branchen med sex-chikane og krænkelser. Det blev en gnist, der tændte en 
stor brand. For derfra gik udviklingen stærkt. For der var mange, der havde 
lignende	oplevelser	–	ikke	mindst	i	mediebranchen,	filmbranchen,	musikbran-
chen, kulturlivet og i det politiske liv. Det medførte, at fremtrædende politikere 
blev tvunget til at træde tilbage, og at kendte mediepersoner mistede deres job. 
Seksuelle	krænkelser	og	chikane	findes	også	mange	andre	steder,	men	det	er	
mindre	synligt,	når	det	foregår	i	mindre	profilerede	brancher.
Det kan for eksempel være butiksassistenter, SOSU-assistenter eller sygeplejer-
sker. Når seksuelle krænkelser begås af ledere eller folk i overordnede stillinger, 
handler det også om magt, fordi medarbejderne – af frygt for deres karriere 
– kan synes, at det er svært at sige fra. Blandt andet derfor har fagbevægelsen 
også fået fokus på seksuelle krænkelser. Et af resultaterne er, at mange arbejds-
pladser arbejder med at ændre kulturen på arbejdspladsen, gøre det lettere for 
medarbejdere at anmelde krænkerne og slå hårdere ned på krænkelser, når de 
sker.
I 2021 er en såkaldt samtykkebaseret lovgivning om voldtægt trådt i kraft. 
Den har til formål bedre at beskytte personer mod uønsket sex. Som loven var 
indtil da, var det voldtægt, hvis der blev brugt vold, trusler om vold eller anden 
ulovlig	 tvang.	 Eller	 hvis	 et	 samleje	 blev	 gennemført,	 selv	 om	 offeret	 var	 ude	
af stand til at sige nej (for eksempel var bevidstløst). Med den nye lov kan der 
også	straffes	for	voldtægt,	hvis	samlejet	gennemføres,	uden	at	begge	parter	har	
givet samtykke, selv om der for eksempel hverken er brugt vold eller trusler. Et 
samtykke betyder ikke, at begge parter skal sige ”ja”. Et samtykke til samleje kan 
komme til udtryk både ved ord og handling.
 
 ---

<!-- Figures extracted from nearby pages -->

.. figure:: ../images/image_p231_1.jpeg

   :alt: Kvinder demonstrerer for ligeløn omkring 1970.

   Kvinder demonstrerer for ligeløn omkring 1970.
