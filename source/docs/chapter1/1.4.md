# 1.4 REFORMATION, SVENSKEKRIGE OG ENEVÆLDENS INDFØRELSE (ca. 1500-1700)

Med reformationen i 1536 blev protestantismen indført i 
Danmark. Det betød samtidig, at kongens magt blev meget 
større. Kirken, det vil sige det kristne trossamfund, blev lagt 
ind under kongen i stedet for at være under paven, og kongen 
overtog kirkens ejendom.

---
## 1.4.1  REFORMATIONEN

I middelalderen var den danske kirke 
en del af den katolske kirke, som 
hørte direkte under paven i Rom. 
Kirken i Danmark var derfor relativt 
uafhængig af kongen. 

Kirken var en rig og magtfuld institu-
tion, men omkring år 1500 blev dens 
magt	 truet	 af	 flere	 bevægelser,	 der	
ønskede at reformere kirken. Disse 
bevægelser blev kaldt protestantiske. 

En af disse bevægelser blev ledet 
af den tyske munk Martin Luther. 
Oprøret førte til, at store dele af Nord-
europa brød med paven. I stedet blev 
der grundlagt uafhængige protestan-
tiske kirker i nært samarbejde med 
de lokale konger og fyrster.

Martin Luthers ideer kom til Danmark 
i 1520’erne. Det var især præsten 
Hans Tausen (1494-1561), der udbredte dem. De gik først og fremmest ud på, at 
man kun kunne opnå frelse ved at tro og ikke ved at gøre gode gerninger eller 
ved	at	købe	aflad.	Diskussionerne	om	kristendommen	udviklede	sig	hurtigt	til	en	
folkelig opstand, der var rettet mod den rige og magtfulde katolske kirke. 

```{figure} ../images/image_p13_1.jpeg
:alt: Christian 3.'s Bibel er den første oversættelse af Biblen til dansk og udkom i 1550. Foto: Nationalmuseet.

Christian 3.'s Bibel er den første oversættelse af Biblen til dansk og udkom i 1550. Foto: Nationalmuseet.
```

I 1534 udbrød der borgerkrig i Danmark mellem kirkens katolske magthavere 
og tilhængerne af protestantismen. Under Christian 3.s (1536-59) ledelse vandt 
protestanterne i 1536 borgerkrigen. Samme år blev reformationen, det vil sige 
den religiøse forandring af kirken med udgangspunkt i Martin Luthers prote-
stantiske lære, formelt gennemført. Danmark blev et protestantisk land, og 
kongen afsatte de katolske biskopper. Den danske kirke hørte nu under kongen 
i stedet for under paven. Reformationen medførte, at kirkens politiske magt blev 
meget mindre.

Den katolske kirke havde ejet meget store værdier og haft meget jord, og alt 
dette overtog kongen nu. Samtidig lukkede han klostrene. Hidtil havde kirkens 
sprog været latin, som kun få forstod. Matin Luther mente, at alle skulle have 
adgang til kristendommen på deres eget sprog. Reformationen indebar derfor, 
at Biblen nu blev oversat til dansk, og gudstjenester og salmesangen foregik fra 
nu også kun på dansk.

Reformationen betød også, at det kun var kongen, der kunne udnævne præster 
og biskopper. På den måde kunne kirken nu bruges til at styrke kongemagten 
og med den oversatte Bibel også et fælles dansk skriftsprog ud i alle hjørner 
af	 det	 danske	 rige.	 På	 længere	 sigt	 fik	 reformationen	 afgørende	 betydning	
for Danmarks historie, fordi den knyttede stat, kirke, sprog og befolkning tæt 
sammen. I første omgang blev det begyndelsen til en stærk statsmagt, der i 
1660-61 udviklede sig til kongelig enevælde.

## 1.4.2 CHRISTIAN 4. OG SVENSKEKRIGENE

Christian 4. (1588-1648) var konge i næsten 
60 år, og har dermed været konge længere 
end nogen anden i Danmarks historien. 
Han er også en af de mest betydningsfulde 
konger. Han havde som andre konger i sin 
samtid stor interesse for kunst og arkitektur 
og stod bag en lang række byggerier. I første 
halvdel	af	1600-tallet	fik	han	opført	mange	
bygninger – især i og omkring hovedstaden 
København.	 Han	 fik	 blandt	 andet	 opført	
kendte bygningsværker som Frederiksborg 
Slot ved Hillerød, Københavns Børs samt 
Rosenborg Slot og Rundetårn i København. 
Han grundlagde også adskillige nye byer 
– mest uden for det nuværende Danmark 
som for eksempel Kristianstad i Skåne, 
Kristiansand i Norge og Kristiania, som nu 
hedder Oslo og er Norges hovedstad. 

```{figure} ../images/image_p14_1.jpeg
:alt: Christian 4.

Christian 4.
```

Men Christian 4.s regeringstid var også præget af tabte krige og landområder. 
Da han overtog regeringsmagten, var Danmark dominerende i området omkring 
Østersøen; men også Sverige havde store ambitioner for området. Magtba-
lancen mellem Danmark og Sverige ændrede sig markant, da Christian 4. i årene 
1625-29 trak Danmark ind i Trediveårskrigen – en europæisk storkrig, som især 
foregik i Tyskland (1618-48). Kongen led et stort militært nederlag i 1626, og 
da Danmark trak sig ud af krigen i 1629, var Sverige blevet den førende magt i 
østersøområdet.

Det dårlige forhold til Sverige fortsatte i resten af Christian 4.s regeringstid. 
I 1643	blev	Danmark	angrebet	af	Sverige,	og	i	1645	måtte	Danmark	blandt	andet	
afstå provinsen Halland i 30 år, øen Gotland i Østersøen og dele af Norge til 
Sverige. Ved Christian 4.s død i 1648 var Danmark et land i dyb krise, og Sveriges 
overmagt i forhold til Danmark skulle vare resten af 1600-tallet.

I årene 1657-60 var Danmark i to omgange igen i krig med Sverige. Under den 
første af disse krige erobrede svenskerne store dele af Danmark, som ved en 
fredslutning i Roskilde (Roskilde-freden) i 1658 for altid måtte afstå Skåne, 
Halland	og	Blekinge	samt	flere	norske	områder	til	Sverige.	Bornholm	blev	også	
afstået til Sverige ved samme fredsslutning – men øens befolkning iværksatte 
hurtigt	et	oprør	og	fik	styrtet	det	svenske	styre	på	øen,	således	at	Bornholm	igen	
blev dansk.

Senere samme år fortrød den svenske konge, at han ikke havde erobret hele 
Danmark. Igen blev der krig, og svenskerne belejrede København, det vil sige, at 
de omringede byen for at få den til at overgive sig. Men med hjælp fra Nederlan-
dene lykkedes det den danske hovedstad at modstå belejringen, og svenskerne 
fik	ikke	erobret	flere	danske	områder.	Ligeledes	måtte	svenskerne	acceptere,	at	
Bornholm skulle forblive dansk. 

Men	 tabet	 af	 de	 mange	 landområder	 fik	 store	 konsekvenser	 for	 Danmark.	
Således et stort tab af befolkning, frugtbar landbrugsjord, værdifuld handel og 
af en lang kystlinje til Østersøen. Og Danmark kontrollerede nu ikke længere 
begge sider af Øresund, som er ind- og udsejlingen til Østersøen. Danmark var 
herefter ikke længere en magtfaktor i Nordeuropa.


## 1.4.3 ENEVÆLDEN INDFØRES

Oven på de tabte krige til Sverige og landets dårlige økonomi voksede kravet i 
befolkningen	om	at	afskaffe	adelens	særlige	fordele.	Adelen	var	stormænd,	som	
typisk var godsejere, og de havde en række privilegier. De skulle for eksempel 
ikke betale skat, de kunne vælge, hvem der skulle være ny konge, når en konge 
døde. De kunne også med en håndfæstning tvinge den nye konge til at dele 
magten med dem. 
 
I	oktober	1660	fik	kong	Frederik	3.	(1648-70)	indført,	at	adelen	fremover	skulle	
betale skat blandt andet til at genopbygge landet efter krigene mod Sverige.

Adelen, som ikke havde været til meget hjælp under krigen, måtte også accep-
tere, at kongemagten fremover automatisk skulle gå i arv fra den regerende 
konge til hans nærmeste arving.

Kongen brugte sin nye magt til i 1660-61 at indføre en ny styreform i Danmark, 
som kaldtes enevælde. Kongen regerede nu landet helt alene. Han kunne nu selv 
ansætte embedsmænd, indføre love og opkræve skatter uden først at spørge 
andre om lov. Der opstod en egentlig central statsadministration. 

```{figure} ../images/image_p16_1.jpeg
:alt: Hyldningen på Københavns slotsplads af Frederik 3. som arvekonge, efter håndfæstningen var blevet annulleret i 1660.

Hyldningen på Københavns slotsplads af Frederik 3. som arvekonge, efter håndfæstningen var blevet annulleret i 1660.
```

Som	det	eneste	enevældige	monarki	i	Europa	fik	Danmark	i	1665	en	grundlov,	
der var formuleret og skrevet ned. Denne lov kaldtes Kongeloven og fastslog 
først og fremmest, at kongen havde næsten ubegrænset magt. Kongeloven 
satte kun meget få grænser for, hvad kongen måtte. Han måtte ikke afgive sin 
enevældige magt hverken helt eller delvist. Han måtte heller ikke dele konge-
riget mellem sine børn, men skulle lade det hele gå i arv til tronfølgeren. Endelig 
skulle han tilhøre den protestantiske kirke, som var blevet skabt med reforma-
tionen i 1500-tallet med udgangspunkt i Martin Luthers lære. 

Kongeloven var grundlaget for kongens enevældige magt helt frem til den første 
demokratiske grundlov i 1849.
 
