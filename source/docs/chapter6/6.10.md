# 6.10 Skikke og mærkedage
I Danmark fejrer man i løbet af året en række helligdage, mærkedage og særlige 
skikke. På mange af disse dage har børnene fri fra skole, og de voksne har fri 
fra arbejde. Danmark er i øvrigt et af de eneste lande i verden, som ikke har en 
egentlig	officiel	nationaldag.

## Fastelavn
Fastelavn er et andet ord for karneval. Det er en forårsfest, der kan spores 
tilbage til oldtidens Romerrige og Ægypten. Fastelavn i Danmark var oprinde-
ligt indgangen til fastetiden inden for den kristne tro. Efter gammel skik klæder 
børnene sig ud og slår til en tønde. I gamle dage var der en levende kat i tønden, 
og den, der slår tønden i stykker, kaldes stadig for kattedronning eller katte-
konge. I dag er der slik og frugt i tønden. Fastelavn ligger syv uger før påske.

## Påske
Den kristne påske markerer, at Jesus 
blev korsfæstet, døde og opstod fra de 
døde. I Danmark bruges påsken ofte 
til familiefester. Fra gammel tid er der 
tradition for, at man giver hinanden 
påskeæg. Ægget er et gammelt frugt-
barhedssymbol. I dag er påskeæg ofte 
lavet af chokolade. Desuden er der tradi-
tion for, at man spiser lam, da lammet 
symboliserer påskens budskab om, at 
Jesus blev ofret som et uskyldigt lam 
for menneskets synder. Påsken ligger 
hvert år i marts eller april.

```{figure} ../images/image_p215_1.jpeg
:alt: påskeæg

påskeæg
```

## 1. Maj
Arbejderbevægelsens internationale kampdag fejres med optog, politiske taler 
og arrangementer over hele landet. Både fagbevægelsen og de partier som 
udspringer af fagbevægelsen – Socialdemokratiet, SF og Enhedslisten – står 
bag disse arrangementer.
 
## Pinse
Med den kristne pinse fejrer man, at Helligånden ifølge Biblen er kommet til 
jorden. Pinsen var oprindeligt afslutningen på syv ugers glædesfest efter påsken. 
I pinsen har nogle den tradition at stå tidligt op for at se solen ”danse” samt at 
holde pinsefrokost, for eksempel ved at have en madkurv med i skoven. Pinsen 
ligger hvert år i maj eller juni – syv uger efter påske.

## Grundlovsdag
Den 5. juni er grundlovsdag, hvor man mødes og i taler fejrer Danmarks demokratiske 
forfatning,	Danmarks	Riges	Grundlov.	Danmark	fik	sin	første	grundlov	i	1849.

## Sankthans
Den 23. juni om aftenen fejres sankt-
hans. Baggrunden for at fejre sankt-
hansaften er en blanding af hedensk 
folketradition og kristendom. Festen 
markerer midsommeren, og efter 
gammel skik brændes bål. Navnet 
Hans er en forkortelse af Johannes, og 
sankthans er i kirkelig sammenhæng 
en markering af Johannes Døberens 
fødselsdag den 24. juni.

```{figure} ../images/image_p216_1.jpeg
```

## Julen
Til jul fejres Jesu fødsel. Juleaften er 
den 24. december, hvor familierne 
samles, spiser sammen og giver 
hinanden	gaver.	De	fleste	danser	om	
juletræet og synger julesalmer. Mange 
går også i kirke til julegudstjeneste. 
Julen har således også både rødder i 
kristendommen og i hedensk folketradi-
tion med markering af vintersolhvervet, 
hvor dagslængden er kortest, og vi 
derfra går mod lysere tider. Den 25. og 26. december kaldes 1. og 2. juledag. Her 
samles mange familier til julefrokost.

```{figure} ../images/image_p216_2.jpeg
:alt: Julen
```

## Nytår
Nytårsaften, 31. december, er årets sidste dag. Der holdes typisk fester og bliver 
skudt	fyrværkeri	af	over	hele	landet.	Nytårsdag,	1.	januar,	holder	langt	de	fleste	
arbejdspladser og butikker lukket.

## Andre højtider og mærkedage
Den øgede kulturelle udveksling i verden har også bragt en række andre 
skikke og mærkedage til Danmark. Nogle af dem skyldes, at der er kommet 
flere	danskere	med	udenlandsk	baggrund.	Den	muslimske	fastemåned	rama-
danen	bliver	markeret	i	Danmark.	Det	samme	gør	Offerfesten	Eid	al-adha,	som	
markerer afslutningen på de årlige pilgrimsrejser til Mekka, og er en af de 
vigtigste islamiske højtider.

Den vigtigste helligdag i det jødiske år er Yom Kippur (forsonings-dagen), som 
benyttes til en personlig åndelig renselse, hvor man får mulighed for at lægge 
eventuelt gammelt fjendskab væk og bede om tilgivelse samt angre sine synder 
og gøre bod gennem bøn og faste.

Ligeledes fejrer nogle halloween den 31. oktober som i USA. Børnene klæder 
sig ud som hekse, spøgelser eller lignende, og man laver lygter af udhulede 
græskar. Flere steder i landet fejres desuden karneval efter sydamerikansk 
forbillede med udklædning, sambamusik og optog. Det største karneval afholdes 
i pinsen i København. 
 
