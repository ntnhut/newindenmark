# 1.11 Kold krig, velfærd og ungdomsoprør (1945-72)
Danmark ændrede sig meget i tiden efter 2. Verdenskrig. Danmark 
opgav sin traditionelle neutralitetspolitik og blev medlem af NATO i 1949. Også indenrigspolitisk bød efterkrigstiden på store forandringer, 
ikke mindst på grund af den hastigt voksende økonomiske velstand. 
Danskerne fik flere penge mellem hænderne end nogensinde før. 
Mod slutningen af 1960’erne voksede uenighederne mellem yngre og 
ældre generationer, fordi flere unge satte spørgsmålstegn ved mange 
af samfundets traditionelle normer.

---

## 1.11.1 Dansk politik og den kolde krig
Verden var blevet en anden efter 2. Verdenskrig. Millioner af mennesker var 
blevet dræbt under krigen, og mange byer i Europa lå i ruiner. Krigen havde 
skabt et stærkt ønske om at sikre international fred og sikkerhed. I 1945 stiftede 
en række lande derfor De Forenede Nationer (FN). Danmark var fra begyndelsen 
med i FN, der blandt andet skulle være med til at forhindre en ny verdenskrig.

Efter 2. Verdenskrig opstod Den Kolde Krig mellem de to nye supermagter, USA 
og Sovjetunionen. Den var en ideologisk kamp og et våbenkapløb om blandt andet 
atomvåben mellem de vestlige demokratier baseret på liberal markedsøkonomi 
på den ene side – og de kommunistiske lande baseret på planøkonomi på den 
anden side. Europa blev delt i et vest og et øst langs en linje, som især afspej-
lede, hvilke områder der i 2. Verdenskrig var blevet befriet fra Nazi- Tyskland af 
henholdsvis USA og Storbritannien i vest og af Sovjetunionen i øst.

Opdelingen mellem øst og vest blev kendt som Jerntæppet. Den Kolde Krig kom til at 
præge verden frem til, at de kommunistiske diktaturer i Østeuropa faldt omkring 1990.

Danmark	havde	søgt	at	holde	sig	neutral	i	internationale	konflikter	siden	Englandskri-
gene i begyndelsen af 1800-tallet. Men da neutralitetspolitikken ikke kunne forhindre den 
tyske besættelse under 2. Verdenskrig, valgte Danmark side i Den Kolde Krig. Man følte 
sig bedre beskyttet som medlem af forsvarsalliancen NATO (Den Nordatlantiske Traktat- 
organisation). I 1949 blev Danmark derfor medlem af NATO. Alliancen bestod af USA, 
Canada, Tyrkiet og en række vesteuropæiske lande. Centralt i NATO-traktaten er artikel 5 
– den såkaldte ”musketer-ed”. Den siger, at et væbnet angreb mod et medlemsland skal 
betragtes som et angreb på alle medlemslandene. Dette forpligter de andre NATO-lande 
til – om nødvendigt også med militær magt – at hjælpe det land, som er blevet angrebet. 

```{figure} ../images/image_p43_1.jpeg
:alt: Sovjetiske tropper på øvelse i Polen og canadiske tropper i Vest- Tyskland under Den Kolde Krig.

Sovjetiske tropper på øvelse i Polen og canadiske tropper i Vest- Tyskland under Den Kolde Krig.
```

Over for NATO stod Warszawa-pagten, der blev stiftet i 1955. Denne forsvars-
alliance	 var	 ledet	 af	 det	 kommunistiske	 Sovjetunionen,	 som	 fik	 stor	 indfly-
delse på landene i Østeuropa efter 2. Verdenskrig. Efter næsten 100 år under 	Tysklands	 indflydelse	 orienterede	 Danmarks	 udenrigs-	 og	 sikkerhedspolitik	
efter 2. Verdenskrig sig særligt mod USA.

USA spillede en vigtig rolle i genopbygningen af Vesteuropa efter 2. Verdens-
krig.	I	årene	1948-51	gav	USA	meget	store	pengebeløb	til	flere	vesteuropæiske	
lande, blandt andet Danmark. Pengene blev givet som en del af Marshall-planen, 
opkaldt efter den amerikanske udenrigsminister George Marshall. Formålet 
med Marshall-hjælpen var at få sat gang i den internationale samhandel, som 
var gået i stå under 2. Verdenskrig. Dermed håbede man også at kunne hindre 
kommunismens videre udbredelse i Vesteuropa.

Den økonomiske hjælp fra USA var 
med til at modernisere det danske 
landbrug i de første årtier efter 2. 
Verdenskrig. Hundred-tusinder af 
heste	blev	afløst	af	traktorer,	meje-
tærskere og andre maskiner. En 
stor del af arbejdskraften på landet 
blev	derfor	overflødig,	og	mange	folk	
flyttede	 fra	 landområderne	 ind	 til	
byerne i 1950’erne.

```{figure} ../images/image_p43_2.jpeg
:alt: Traktor på dansk landbrug i 1950'erne.

Traktor på dansk landbrug i 1950'erne.
``` 
Det første valg efter krigen i 1945 resulterede i en borgerlig regering under 
Venstres ledelse, men i 1947 genvandt Socialdemokratiet regeringsmagten.
Danmarks	 Kommunistiske	 Parti	 (DKP)	 fik	 med	 12,5	 procent	 af	 stemmerne	
forholdsvis stor tilslutning ved valget i 1945, fordi der i store dele af befolkningen 
var sympati for, at mange danske kommunister havde deltaget i modstands-
kampen under besættelsen og for Sovjetunionens betydelige indsats i nedkæm-
pelsen	af	Nazi-Tyskland.	De	fleste	af	partiets	nye	vælgere	forlod	dem	dog	hurtigt	
igen.	Langt	de	fleste	vælgere	stemte	fortsat	på	de	fire	gamle	partier	Social-
demokratiet, Det Radikale Venstre, Det Konservative Folkeparti og Venstre. 
Den danske tradition for politisk stabilitet og enighed om de grundlæggende 
demokratiske spilleregler fortsatte under Den Kolde Krig. De sovjetisk støttede 
kommunister	fik	aldrig	del	i	regeringsmagten	i	Danmark.

```{figure} ../images/image_p44_1.jpeg
:alt: Valgplakater i 1945 fra Danmarks Kommunistiske Parti (med henvisning til kommunisternes indsats i modstandskampen under besættelsen) og Det Konservative Folkeparti (med advarsel om et sovjetisk angreb).

Valgplakater i 1945 fra Danmarks Kommunistiske Parti (med henvisning til kommunisternes indsats i modstandskampen under besættelsen) og Det Konservative Folkeparti (med advarsel om et sovjetisk angreb).
``` 
I efterkrigstiden begyndte man igen at diskutere, om der var behov for at ændre 
grundloven.	Ved	en	folkeafstemning	i	1953	stemte	et	flertal	for	at	ændre	grund-
loven.	Ændringen	betød	blandt	andet,	at	Landstinget	blev	afskaffet.	Der	blev	i	
stedet indført et såkaldt etkammersystem med Folketinget som eneste lovgi-
vende forsamling. Desuden kom grundloven nu også til at gælde for Grønland og 
ikke kun for Danmark og Færøerne. Tronfølgen blev også ændret, sådan at den 
danske trone kunne gå i arv til en kvinde. Sønner gik dog stadig forud for døtre, 
hvilket vil sige, at en yngre søn stadigvæk ville arve tronen, hvis han havde en 
ældre søster. Spørgsmålet om kvindelig tronfølge pressede sig særligt på, fordi 
den daværende konge Frederik 9. (1947-72) havde tre døtre og ingen sønner. 
Grundlovsændringen i 1953 muliggjorde dermed, at hans ældste datter, den 
senere dronning Margrethe 2. (1972-2024), kunne arve tronen. Med en ændring 
af	tronfølgeloven	i	2009	fik	mænd	og	kvinder	helt	lige	arveret	til	tronen,	så	det	
altid er den ældste – søn eller datter – der arver tronen.

```{figure} ../images/image_p45_1.jpeg
:alt: Kong Frederik 9. (født 1899, reg. 1947-72), dronning Ingrid (1910-2000) med deres tre døtre Anne-Marie (født 1946), Benedikte (født 1944) og Margrethe (født 1940). Foto: Allan Moe/Ritzau Scanpix.

Kong Frederik 9. (født 1899, reg. 1947-72), dronning Ingrid (1910-2000) med deres tre døtre Anne-Marie (født 1946), Benedikte (født 1944) og Margrethe (født 1940). Foto: Allan Moe/Ritzau Scanpix.
```

Det	var	Socialdemokratiet,	der	havde	størst	politisk	indflydelse	i	de	første	årtier	
efter 2. Verdenskrig. Fra 1953 til 1968 blev alle regeringer i Danmark ledet af 
Socialdemokratiet. Det eneste parti, der opstod i denne periode, og som stadig er 
i Folketinget, er SF (Socialistisk Folkeparti). SF blev dannet i 1959 af en gruppe 
personer, der forlod DKP i protest mod de kommunistiske landes undertrykkelse 
af deres befolkninger, som udbryderne ikke mente, at DKP tog nok afstand fra. 
Nedkæmpelsen af den folkelige opstand mod det kommunistiske styre i Ungarn 
i 1956 havde afgørende betydning for splittelsen af DKP.
 
## 1.11.2 Større velfærd
Fra slutningen af 1950’erne var der høj økonomisk vækst i Europa, herunder 
også i Danmark, som i perioden 1957-73 havde en økonomisk højkonjunktur 
nærmest uden sidestykke i landets historie. Der var fuld beskæftigelse og stor 
stigning	 i	 produktionen,	 ligesom	 de	 fleste	 indkomster	 voksede	 støt	 i	 denne	
periode. Perioden er derfor ofte blevet omtalt som ’De glade 60’ere’. Fra begyn-
delsen	af	1960’erne	eksporterede	Danmark	flere	varer	fra	industrien	end	fra	
landbruget.


```{figure} ../images/image_p46_1.jpeg
```

```{figure} ../images/image_p46_2.jpeg
```

```{figure} ../images/image_p46_3.jpeg
:alt: Højkonjunkturen (cirka 1957-73) gav mange råd til nye forbrugsgoder.

Højkonjunkturen (cirka 1957-73) gav mange råd til nye forbrugsgoder.
```


Det var også i denne periode, at opbygningen af det danske velfærdssamfund for 
alvor begyndte, og et stadig større socialt sikkerhedsnet blev spændt ud under 
befolkningen. Flere af de ordninger, som ligger til grund for nutidens danske 
velfærdssamfund, blev etableret i de år, ligesom mange af de eksisterende 
ordninger blev udbygget betydeligt.
 
Folkepensionen, der giver enhver borger ret til pension uanset indkomst, blev 
for eksempel indført i 1956. Og i 1964 vedtog Folketinget, at kommunerne skulle 
oprette det nødvendige antal daginstitutionspladser, således at alle familier 
kunne få mulighed for at få deres børn i vuggestue og børnehave. Udbygningen af 
velfærdsstaten medførte også, at skatter og afgifter steg meget i denne periode.

Væksten indebar også, at der var behov for mere arbejdskraft. Mange danske 
kvinder kom ud på arbejdsmarkedet. I midten af 1900-tallet havde langt de 
fleste	gifte	kvinder	passet	hus	og	børn,	mens	mændene	gik	på	arbejde	uden	for	
hjemmet.	Fra	1960’erne	fik	kvinderne	i	stigende	grad	uddannelse	og	arbejde.	
Og	mange	flere	børn	tilbragte	en	del	af	dagen	i	en	af	de	mange	nye	vuggestuer,	
børnehaver	og	fritidshjem,	der	blev	oprettet.	Kvinderne	fik	dog	ofte	en	lavere	løn	
end mændene for det samme arbejde, og kampen for at sikre ligestilling mellem 
mænd og kvinder blev stærkere.

Den	økonomiske	vækst	betød,	at	mange	flere	mennesker	pludselig	fik	adgang	
til forbrugsgoder ud over de mest basale fornødenheder som mad, tøj og bolig. 

Tv-apparater, pladespillere, køleskabe, frysere, vaskemaskiner, parcelhuse, biler 
med mere havde hidtil været anset som luksusvarer, som kun de rigeste havde 
haft	råd	til.	Nu	blev	de	i	langt	højere	grad	en	del	af	de	fleste	menneskers	liv.	Oven	
i den øgede velstand blev arbejdsugen løbende også kortere (fra 48 til 40 timer 
mellem	1958	og	1974),	og	folk	fik	mere	ferie	(fra	to	til	fire	uger	mellem	1953	
og	1972).	Derfor	var	der	nu	også	langt	flere,	der	havde	tid	og	råd	til	at	rejse	til	
udlandet på ferie eller købe et sommerhus.

## 1.11.3 Ungdomsoprør og nye kulturelle strømninger
I slutningen af 1960’erne var der i Danmark som i mange andre vestlige lande tyde-
lige spændinger mellem generationerne. Ungdommens modstand mod samfundets 
normer og autoriteter voksede, og derfor gjorde de oprør. Mange unge, især i 
de større byer, brød med samfundets traditionelle normer og værdier. De satte 
blandt andet spørgsmålstegn ved USA’s 
deltagelse i krigen i Vietnam og ”kerne-
familien” med far, mor og børn som 
samfundets bærende enhed. I stedet 
kom der en friere holdning til seksuelle 
relationer – også før ægteskabet.

Fra 1966 kunne p-piller sælges lovligt 
i	Danmark.	Kvinder	fik	dermed	adgang	
til et nemt præventionsmiddel, så de 
selv kunne styre, om de ønskede at 
blive	 gravide	 og	 få	 børn.	 P-pillen	 fik	
derfor afgørende betydning for kvin-
ders seksuelle frigørelse.

```{figure} ../images/image_p47_1.jpeg
:alt: Den nyanlagte fristad Christiania, 1971.

Den nyanlagte fristad Christiania, 1971.
```
 
Nye måder at leve sammen på blev også mere accepteret. Eksempelvis kunne et 
par godt bo og få børn sammen uden at være gift.

Nogle unge søgte nye måder at bo sammen på, blandt andet i kollektiver. Andre 
eksperimenterede	 med	 narkotiske	 stoffer.	 Fristaden	 Christiania	 i	 København	
blev oprettet i 1971, da unge besatte en forladt militærkaserne, Bådsmands-
strædes Kaserne. Herefter bosatte op mod 1.000 personer sig på Christiania 
og forsøgte at udleve mange af tidens 
nye ideer. Fristaden Christiania eksi-
sterer stadig.

Ungdomsoprøret førte også til et 
studenteroprør. I 1968 og årene efter 
gjorde mange studerende og yngre 
undervisere oprør mod det såkaldte 
professorvælde på universiteterne. 
De	 krævede	 mere	 indflydelse,	 nye	
ledelses- og undervisningsformer og 
et andet indhold i studierne, og det 
lykkedes dem at få mange af deres 
krav igennem. 

```{figure} ../images/image_p48_1.jpeg
:alt: Rektor for Københavns Universitet, professor Mogens Fog, overværer en studenterdemonstration på Vor Frue Plads med 5.000 deltagere.

Rektor for Københavns Universitet, professor Mogens Fog, overværer en studenterdemonstration på Vor Frue Plads med 5.000 deltagere.
```

Også den mere strenge og autoritære opdragelse af børn i familien og i skolerne 
blev erstattet af en pædagogik baseret på øget dialog og samarbejde mellem 
børn og voksne. Blandt andet blev det i 1967 helt forbudt for lærerne at slå 
eleverne i den danske folkeskole. Det var dog først 30 år senere i 1997, at det 
også blev helt forbudt for forældre at slå deres egne børn.

```{figure} ../images/image_p48_2.jpeg
:alt: Unge mennesker til festival i København 1971. Foto: Jørgen Andel/Ritzau Scanpix.

Unge mennesker til festival i København 1971. Foto: Jørgen Andel/Ritzau Scanpix.
``` 
