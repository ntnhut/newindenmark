# 6.1

6.1 
DANMARKS GEOGRAFI
Det	danske	landskab	er	formet	af	de	istider,	som	i	flere	omgange	helt	har	dækket	
det område, der i dag udgør Danmark. Isen smeltede for cirka 11.500 år siden.
Danmark er et af verdens lavest beliggende lande. I gennemsnit ligger Danmarks 
areal	34	meter	over	havets	overflade.	Det	højeste	naturlige	punkt	hedder	Møllehøj	
og	ligger	i	det	østlige	Jylland	cirka	170	meter	over	havets	overflade.	
Danmarks areal er på cirka 43.000 km2 (kvadratkilometer) og er mest dækket 
af frugtbar, leret og sandet jord, men enkelte steder er landskabet meget 
 anderledes. 
På den østlige side af øen Møn ligger der for eksempel en næsten 130 m høj 
klint, Møns Klint. Også øen Bornholm og øgruppen Ertholmene, der ligger ude 
i Østersøen, adskiller sig fra det øvrige landskab. Øerne er de eneste steder i 
Danmark, hvor man kan se grundfjeldet. Danmark var tidligere dækket af skov, 
men i dag er cirka 60 procent af landet opdyrket. 
 
 Danmark består af en halvø (Jylland) og 443 navngivne øer. Der lever dog kun 
mennesker på cirka 80 af de danske øer – resten er små og ubeboede. Den 
største ø er Sjælland. Syd for Sjælland ligger øerne Lolland og Falster. På grund 
af de mange øer har Danmark en meget lang kystlinje, nemlig cirka 7.300 km, og 
intet sted i Danmark er der mere end 52 km til havet. Nordsøen er det største af 
havene omkring Danmark.
Det ligger ud for den jyske vestkyst og kaldes også for Vesterhavet. Nord for 
 Sjælland og Fyn ligger farvandet Kattegat, der mod syd er forbundet med Øster-
søen af de tre stræder Lillebælt, Storebælt og Øresund. Det er kun i Sønder-
jylland, den sydligste del af Jylland, at der er en fast landgrænse (på 68 kilo-
meter) til et naboland, og det er til Tyskland.
Klimaet i Danmark er især præget af beliggenheden ved Nordsøen og den korte 
afstand til kysten overalt i landet. Nede fra Den Mexicanske Golf føres en vedva-
rende strøm af varmt vand, den såkaldte 'Golfstrøm', mod Nord-Europa. Pga. af 
Golfstrømmen er klimaet i det nord-vestlige Europa – og særligt om vinteren – 
markant mildere end klimaet andre steder i verden, som ligger lige så nordligt – 
fx Moskva eller det sydlige Alaska. De koldeste måneder (januar og februar) har 
en	gennemsnitlig	temperatur	om	dagen	på	tre-fire	grader,	mens	de	varmeste	
(juli og august) i gennemsnit ligger på cirka 22 grader. Det kan dog både blive 
væsentlig koldere og varmere. Den laveste temperatur, der nogensinde er målt i 
Danmark, er minus 31,2 (i 1982), mens den højeste er 36,4 (i 1975).
 
 Danmark	er	i	dag	forbundet	med	flere	broer	og	tunneller.	I	1935	blev	den	første	
bro over Lillebælt mellem Jylland og Fyn indviet, og i 1970 åbnede endnu en 
Lillebæltsbro. I 1997 blev Storebæltsforbindelsen mellem Fyn og Sjælland 
indviet	for	jernbanetrafik	og	året	efter	i	1998	for	biltrafik.	I	2000	blev	der	med	
Øresundsforbindelsen skabt en fast forbindelse over farvandet Øresund mellem 
Sjælland og nabolandet Sverige.
Danmarks hovedstad og største by er København, der ligger på den østlige del 
af Sjælland. I dag bor cirka en tredjedel af Danmarks befolkning i hovedstads- 
området, det vil sige i selve København og de kommuner, der ligger omkring 
København.
Aarhus (cirka 300.000 indbyggere) er den største by i Jylland. Den ligger på 
Jyllands østkyst og er Danmarks næststørste by. Den største by på Fyn er Odense 
(cirka 200.000 indbyggere). Det er landets tredjestørste by. Danmarks fjerde-
største by er Aalborg (cirka 125.000 indbyggere), som ligger i Nord- Jylland. Den 
femtestørste er Esbjerg (cirka 75.000 indbyggere) i Vest-Jylland.
De	vigtigste	råstoffer	i	Danmark	har	i	de	senere	år	været	den	olie	og	naturgas,	
der ligger i havbunden under den danske del af Nordsøen. Danmark har siden 
slutningen af 1990’erne eksporteret mere energi, end landet har importeret. 
Udvindingen af olie og naturgas har derfor relativ stor betydning for den danske 
økonomi, selv om betydningen har været faldende. I december 2020 besluttede 
Folketinget at afslutte denne produktion senest i 2050. Det skyldes blandt andet 
et ønske om grøn omstilling til vedvarende energi.
Øresundsbroen mellem Sjælland og Skåne. Foto: Nick D.
 
 ---

<!-- Figures extracted from nearby pages -->

```{figure} ../images/image_p172_1.jpeg
:alt: Sofie	Gråbøl	(f.	1968)	som	Sarah	Lund	i	tv-serien	Forbrydelsen.	 Foto: Linda Johansen/ritzau Scanpix.

   Sofie	Gråbøl	(f.	1968)	som	Sarah	Lund	i	tv-serien	Forbrydelsen.	 Foto: Linda Johansen/ritzau Scanpix.

```{figure} ../images/image_p174_1.jpeg


