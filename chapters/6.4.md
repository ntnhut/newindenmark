# 6.4

6.4 
KONGEHUSET
Det danske kongehus er blandt de ældste af verdens i alt 43 monarkier. Det er 
over tusind år gammelt og kan med sikkerhed føres tilbage til Gorm den Gamle 
i 900-tallet. Fra og med ham har Danmark i alt haft 54 monarker – 52 konger og 
to dronninger.
Fra 1448 til 1863 blev Danmark regeret af slægten Oldenborg og derefter af 
slægten Glücksborg, som har samme forfædre som oldenborgerne. Danmarks 
nuværende monark er Kong Frederik 10. (født 1968), som tilhører denne slægt. 
Han efterfulgte sin mor Dronning Margrethe 2., som valgte at abdicere den 14. 
januar 2024 – samme dato i 1972, hvor hun selv overtog tronen ved sin fars 
Frederik 9.'s død. Siden 1448 (hvor slægten Oldenborg overtog tronen) har 20 af 
21 danske konger i øvrigt enten heddet Christian eller Frederik. 
Hans Majestæt Kong Frederik 10. af Danmark og Den Kongelige Livgarde.  
Foto: Kongehuset.
Danmark er et konstitutionelt monarki. Det betyder, at monarkiet fungerer inden 
for rammerne af grundloven og demokratiet. Monarken (kongen eller dron-
ningen) er ikke politisk valgt, men arver tronen. Kongen har ikke nogen reel 
politisk magt. Han blander sig ikke i det politiske liv, giver ikke udtryk for poli-
tiske holdninger og kan til gengæld ikke stilles til ansvar for regeringsførelsen. 
En række af kongens formelle opgaver er dog knyttet til det politiske liv. Han 
deltager blandt andet ved Folketingets åbning den første tirsdag i oktober og 
medvirker, når der skal udnævnes ministre eller dannes en ny regering. 
 
 Kongen underskriver de af Folketinget og regeringen vedtagne love sammen 
med den politisk ansvarlige minister. Det sker på statsråd på Christiansborg, 
hvor kongen mødes med regeringens ministre.
Kongen er desuden vært, når Danmark modtager statsbesøg, ligesom han 
repræsenterer landet ved statsbesøg i udlandet. Kongen varetager herudover 
en lang række andre formelle og repræsentative opgaver i Danmark.
Kongen og kongehuset er et nationalt samlingspunkt. Kongehuset har en central 
placering i danskernes historie og er meget populært i befolkningen. Mange 
følger for eksempel med via tv, når monarken nytårsaften holder sin traditions-
rige tale fra kongefamiliens hjem på Amalienborg i København eller fra resi-
densen på Fredensborg Slot. Og mange møder op på Amalienborgs Slotsplads 
og hylder kongen på hans fødselsdag, som er den 26. maj.
Kongen har siden 2004 været gift med dronning Mary (født 1972), som oprinde-
ligt	kommer	fra	Australien.	Sammen	har	de	fire	børn	(kronprins	Christian	(født	
2005), prinsesse Isabella (født 2007) samt tvillingerne prins Vincent og prinsesse 
Josephine (født 2011)). Den ældste, kronprins Christian, overtager en dag tronen 
som Christian 11.
Kong	Frederik	10.	sammen	med	Dronning	Mary,	og	deres	fire	børn	
(fra venstre) prinsesse	Isabella,	kronprins	Christian,	prinsesse	Josephine	
og prins Vincent.	Foto:	Kongehuset.
 
 ---

<!-- Figures extracted from nearby pages -->

```{figure} ../images/image_p189_1.jpeg

   :alt: 189 / 243    |    KAPITEL 6 – TEMAOPSLAG

   189 / 243    |    KAPITEL 6 – TEMAOPSLAG

```{figure} ../images/image_p189_2.jpeg

   :alt: 189 / 243    |    KAPITEL 6 – TEMAOPSLAG

   189 / 243    |    KAPITEL 6 – TEMAOPSLAG

```{figure} ../images/image_p189_3.jpeg

   :alt: 189 / 243    |    KAPITEL 6 – TEMAOPSLAG

   189 / 243    |    KAPITEL 6 – TEMAOPSLAG

```{figure} ../images/image_p190_1.jpeg

   :alt: Hans Majestæt Kong Frederik 10. af Danmark og Den Kongelige Livgarde.  Foto: Kongehuset.

   Hans Majestæt Kong Frederik 10. af Danmark og Den Kongelige Livgarde.  Foto: Kongehuset.

```{figure} ../images/image_p191_1.jpeg

   :alt: og prins Vincent.	Foto:	Kongehuset.

   og prins Vincent.	Foto:	Kongehuset.
