# 6.5

6.5 
INDVANDRING TIL DANMARK 
GENNEM TIDERNE
Den	 danske	 befolkning	 er	 forholdsvis	 homogen.	 Det	 vil	 sige,	 at	 de	 fleste	 har	
samme sprog, kultur og historie. Alligevel har mennesker fra andre lande 
gennem tiderne bosat sig permanent i landet.
De	er	blandt	andet	kommet	som	flygtninge,	for	at	arbejde,	eller	fordi	de	er	blevet	
gift med en dansker. Der er tale om mange hundrede års indvandring, som har 
sat et vist præg på den danske befolkning, det danske sprog og den danske kultur. 
Indvandringen til Danmark har dog været klart størst i nyere tid. Særligt i løbet 
af de sidste årtier er antallet af indvandrere og efterkommere efter indvand rere 
i Danmark steget markant – fra cirka 150.000 i 1980 til 977.000 i 2025, svarende 
til 16,3 procent af Danmarks samlede befolkning på næsten seks millioner.
Jøderne er et eksempel på en minoritet, der har været længe i Danmark. De 
første jøder kom til Danmark i 1600-tallet på invitation fra kongen. Jøderne 
fik	 en	 blandet	 modtagelse	 og	 tilværelse,	 og	 for	 at	 få	 opholdstilladelse	 skulle	
de betale et stort pengebeløb og underkaste sig en strengere lovgivning end 
resten af befolkningen. I slutningen af 1700-tallet levede der cirka 1.600 jøder i 
København.	Jøderne	fik	gradvist	flere	rettigheder,	og	med	det	såkaldte	”Jødiske	
Frihedsbrev” i 1814 blev jøderne næsten ligestillet med andre danskere. I begyn-
delsen af 1900-tallet ankom yderligere cirka 3.000 jøder til Danmark. De var på 
flugt	fra	fattigdom	og	forfølgelse	i	Rusland.	
Med tiden blev jøderne en accepteret og godt integreret del af det danske 
samfund.	 Blandt	 andet	 derfor	 blev	 langt	 de	 fleste	 danske	 jøder	 hjulpet	 til	
Sverige af danske medborgere i 1943 under det nazistiske Tysklands besættelse 
af Danmark. Dermed undgik de samme omfattende folkedrab, som jøderne i 
krigens øvrige tysk kontrollerede områder.
Dansk	fiskekutter	med	jødiske	flygtninge	på	vej	mod	den	svenske	kyst	i	1943.	
Foto: Nationalmuseet.
 
 I	tiden	omkring	2.	Verdenskrig	var	det	især	krigsflygtninge,	der	kom	til	Danmark.	
Den	største	gruppe	var	de	knap	240.000	krigsflygtninge	fra	Tyskland,	som	kom	i	
slutningen af eller lige efter besættelsestiden (1945).
Herudover	kom	der	omkring	23.000	krigsflygtninge	fra	navnligt	Sovjetunionen	
og de baltiske lande, Estland, Letland og Litauen. I slutningen af 1940’erne var 
langt	hovedparten	af	disse	flygtninge	dog	vendt	tilbage	til	deres	hjemlande.
I	de	første	årtier	efter	2.	Verdenskrig	var	det	først	og	fremmest	flygtninge	fra	
de	 østeuropæiske	 lande,	 der	 kom	 til	 Danmark.	 Der	 kom	 ungarske	 flygtninge	
som	følge	af	opstanden	i	Ungarn	i	1956,	tjekkoslovakker,	der	flygtede	under	den	
sovjetiske invasion i Tjekkoslovakiet i 1968, og polske jøder, der var tvunget til at 
forlade Polen på grund af en antisemitisk bølge i landet i 1968-69. 
Indvandringen i 1960’erne var dog i særlig grad præget af gæstearbejdere fra 
især Tyrkiet, Pakistan og det tidligere Jugoslavien. De opfyldte et stort behov for 
udenlandsk arbejdskraft på det danske arbejdsmarked. 
En	stor	del	bosatte	sig	permanent	i	Danmark	og	fik	senere	deres	familier	til	
landet. Dét var nemlig stadig muligt trods det stop for indvandring, der blev 
indført i 1973.
I	1970’erne,	1980’erne	og	1990’erne	kom	der	igen	flygtninge	til	Danmark.	Der	
var	ikke	mindst	tale	om	flygtninge	fra	krigen	mellem	Irak	og	Iran	(1980-88)	og	
borgerkrigen	 i	 Jugoslavien	 (1991-95).	 Desuden	 kom	 der	 også	 flygtninge	 fra	
blandt	andet	Vietnam,	Sri	Lanka,	Somalia	samt	palæstinensiske	flygtninge,	som	
navnlig	flygtede	fra	borgerkrigen	i	Libanon.
Iranske	flygtninge	ankommer	til	Danmark	i	1984.	 
Foto: Jens Dresling/Ritzau Scanpix.
 
 Mellem 2000 og 2020 ankom især mennesker fra Afghanistan, Mellemøsten 
og	Afrika	på	flugt	fra	krig	og	fattigdom.	Antallet	af	asylansøgere,	som	kom	til	
Europa	og	Danmark,	nåede	et	højdepunkt	under	den	såkaldte	flygtningekrise,	
hvor	i	alt	21.000	søgte	asyl	i	Danmark	i	2015.	Den	største	gruppe	var	flygtet	fra	
borgerkrigen i Syrien. 
Derudover	er	der	i	samme	periode	også	kommet	mange	flere	udlændinge	til	
Danmark for at arbejde. De er kommet fra hele verden, men størstedelen fra 
andre EU-lande. Antallet af indvandrere og efterkommere fra andre EU-lande er 
steget fra 116.000 i 2000 til 312.000 i 2025. EU-borgere har ret til frit at arbejde 
i andre EU-lande, og størstedelen af stigningen kan tilskrives udvidelserne af 
EU i 2004, 2007 og 2013 med i alt 11 østeuropæiske lande. Disse har medført, 
at	 mange	 østeuropæere	 er	 flyttet	 til	Vesteuropa	 og	 herunder	 Danmark,	 hvor	
lønningerne generelt er højere og levevilkårene bedre.
Udenlandske håndværkere lægger tag på hus ved København.  
Foto: Jens Dresling/Ritzau Scanpix.
Siden Ruslands invasion af Ukraine i februar 2022 er et stort antal ukrainere 
ankommet til Danmark. Pr. 1. januar 2025 bor der 35.000 fordrevne fra Ukraine 
i Danmark.
De	ti	lande,	som	flest	indvandrere	og	efterkommere	i	Danmark	har	oprindelse	
i, er i januar 2025 således Tyrkiet (68.000), Polen (57.000), Ukraine (50.000), 
Rumænien (46.000), Syrien (46.000), Tyskland (43.000), Irak (35.000), Libanon 
(28.000), Iran (28.000) og Pakistan (28.000).
 
 ---

<!-- Figures extracted from nearby pages -->

```{figure} ../images/image_p191_1.jpeg
:alt: og prins Vincent.	Foto:	Kongehuset.

   og prins Vincent.	Foto:	Kongehuset.

```{figure} ../images/image_p192_1.jpeg
:alt: Dansk	fiskekutter	med	jødiske	flygtninge	på	vej	mod	den	svenske	kyst	i	1943.	Foto: Nationalmuseet.

   Dansk	fiskekutter	med	jødiske	flygtninge	på	vej	mod	den	svenske	kyst	i	1943.	Foto: Nationalmuseet.

```{figure} ../images/image_p193_1.jpeg
:alt: Iranske	flygtninge	ankommer	til	Danmark	i	1984.	 Foto: Jens Dresling/Ritzau Scanpix.

   Iranske	flygtninge	ankommer	til	Danmark	i	1984.	 Foto: Jens Dresling/Ritzau Scanpix.
