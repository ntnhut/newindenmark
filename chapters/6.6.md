# 6.6

6.6 
RIGSFÆLLESSKABET 
MELLEM DANMARK, 
GRØNLAND OG FÆRØERNE
Danmark	 er	 i	 rigsfællesskab	 med	 Grønland	 og	 Færøerne.	 Det	 officielle	 navn	
for dette rigsfællesskab er 'Kongeriget Danmark'. Grundloven gælder for alle 
tre dele af Danmarks rige, der har kongen som statsoverhoved.  Færøerne og 
 Grønland vælger hver to medlemmer til Folketinget. 
Grønland og Færøerne vedtager på en lang række områder deres egne love og 
har deres egen forvaltning. På de øvrige områder vedtager Folketinget lovene 
også for Grønland og Færøerne, og forvaltningen ligger hos de danske myndig-
heder. Dette gælder blandt andet for udenrigs- og sikkerhedspolitikken samt 
valuta-	og	pengepolitikken.	I 2005	fik	Grønland	og	Færøerne	mulighed	for	hver	
især eller sammen at forhandle og indgå visse internationale aftaler på rigets 
vegne.
Danmarks,	Færøernes	og	Grønlands	flag.	 
Foto: Ida Marie Odgaard/Ritzau Scanpix.
 
 GRØNLAND
Grønlands geografi
Grønland er med 2,1 millioner km2 (kvadratkilometer) verdens største ø. Den 
er cirka lige så stor som Tyskland, Frankrig, Storbritannien, Spanien, Italien og 
Grækenland tilsammen.
Grønland	er	geografisk	set	en	del	af	den	nordamerikanske	verdensdel	og	ligger	
langt mod nord – nordøst for Canada. Grønlands areal udgør 98 procent af 
arealet for det samlede rigsfællesskab (Danmark, Grønland og Færøerne). Cirka 
83 procent af Grønland er dækket af is hele året. Det største sammenhængende 
område kaldes Indlandsisen. Den dækker 1,7 millioner kvadratkilometer eller 
cirka 80 procent af Grønlands samlede areal og er op til 3.400 meter tyk.
Isbjerge i Qeqertarsuup tunua (Diskobugten), Grønland.  
Foto: Ritzau Scanpix. 
 
 Grønlands højeste punkt er Gunnbjørn Fjeld, som ligger i Østgrønland 3.694 
meter	over	havets	overflade.	Gunnbjørn	Fjeld	er	i	øvrigt	også	verdens	højeste	
punkt nord for polarcirklen. 
De cirka 57.000 indbyggere bor langs kysten. Cirka 20.000 bor i hovedstaden 
Nuuk (Godthåb), som er Grønlands største by.
Kort	over	Grønland.	Grafik:	Albatros.
 
 Grønlands historie
Grønland har været beboet i årtusinder. Fra omkring år 2500 før Kristus immig-
rerede	mindre	grupper	af	arktiske	jægerfolk	i	flere	omgange	fra	Canada.	Både	
Grønlands nord-, vest- og østkyst blev befolket, og der opstod forskellige fanger-
kulturer. Fund af blandt andet dyreknogler viser, at de nordlige kulturer har 
været afhængige af moskusoksejagt, mens de sydlige kulturer har ernæret sig 
ved sælfangst og rensdyrjagt.
Nutidens grønlandske folk, inuitterne, indvandrede fra Alaska og Canada 
omkring år 1200 efter Kristus til det nordvestlige Grønland og bredte sig senere 
til Sydgrønland. 
Arkæologiske fund viser, at islændinge og nordmænd allerede i 900-tallet efter 
Kristus bosatte sig i Grønland. Disse såkaldte nordboere tilsluttede sig i 1200-
tallet den norske konge og fulgte dermed ind i den dansk-norske union fra 1380. 
Herefter blev de i Grønland indtil 1400-tallet. I 1500- og 1600-tallet sendte den 
danske konge en række ekspeditioner af sted, men en fast dansk tilstedeværelse 
i Grønland slog først rod i 1700-tallet. I 1721 rejste præsten Hans Egede til øen 
for at handle og gøre den grønlandske befolkning kristen, og i 1728 grundlagde 
han kolonien Godthåb, som i dag er hovedstad i Grønland (på grønlandsk: Nuuk).
Under 2. Verdenskrig blev Grønland i modsætning til Danmark ikke besat af tyskerne. 
I strid med den tyske besættelsesmagts – og dermed også den danske regerings – 
ønsker	indgik	Danmarks	ambassadør	i	Washington	DC,	Henrik	Kauffmann,	i	1941	en	
aftale med USA, som gav amerikanerne lov til at oprette militære baser i Grønland. 
Det var blandt andet nødvendigt for at beskytte og forsyne indbyggerne i Grønland 
med madvarer, byggematerialer, medicin og brændstof, som man hidtil havde fået 
fra Danmark. Amerikanerne ønskede omvendt at forhindre, at andre lande – særligt 
Tyskland – besatte Grønland, og derudover skulle USA bruge mineraler fra Grøn-
lands undergrund til sin krigsproduktion.
Efter 2. Verdenskrig fortsatte USA med at have militære baser i Grønland efter 
aftale med Danmark. I begyndelsen af 1950’erne byggede amerikanerne en base 
i	Qaanaaq	(Thule)	i	Nordgrønland,	hvorved	bopladsen	for	flere	grønlandske	fami-
lier	blev	flyttet	for	at	give	plads	til	basen.	Basen	er	USA’s	nordligste	militære	
base, og der var kun kort afstand til Sovjetunionen og derfor var den central 
for luftforsvaret af USA og NATO. Tidligere har basen været kendt som ’Thule 
Air Base’ (Thule Luftbase) eller Thulebasen. I 2023 blev den omdøbt til ’Pituffik	
Space Base’	(Pituffik	Rumbase),	og	den	bruges	stadig	af	USA.
 
 Grønlands selvstyre
Indtil 1953 var Grønland en koloni under Danmark. Ved grundlovsændringen i 
1953 kom Grønland under grundloven på lige fod med Danmark og Færøerne. 
Grønland og Danmark blev i 1978 enige om at etablere hjemmestyre for  Grønland. 
Efter	en	folkeafstemning	fik	Grønland	ved	lov	hjemmestyre	i	1979,	som	indebar,	
at Grønland gradvist i de følgende år overtog ansvaret for (og muligheden for 
at vedtage egne love på) en række områder, for eksempel socialpolitik, skatter 
og afgifter samt undervisning. I 2009 blev hjemmestyreordningen erstattet med 
en selvstyreordning, der gav Grønland mulighed for at få selvbestemmelse på 
endnu	flere	områder.	Det	gælder	blandt	andet	retsvæsen	samt	forvaltning	af	
ressourcer	og	råstoffer	i	undergrunden.	Desuden	blev	det	fastslået,	at	grønlæn-
derne er et folk i egen ret med adkomst til fuld selvstændighed, når de selv 
ønsker det.
Grønlands nationaldag er den 21. juni, fordi det er årets længste og lyseste dag. 
Selvstyreordningen	trådte	derfor	i	kraft	den	21.	juni	2009,	og	det	grønlandske	flag	
blev hejst første gang den 21. juni 1985. Det kaldes på grønlandsk ’Erfalasorput’, 
som	betyder	’vort	flag’.	Flagets	farver	er	rød	og	hvid	som	i	Dannebrog.	Cirklen	
i	 flaget	 symboliserer	 den	 opadgående	 sol	 i	 det	 hvide	 grønlandske	 landskab.	
Flaget anvendes meget i Grønland.
Selvstyret består af Grønlands Landsting (Inatsisartut), der er en folkevalgt og 
lovgivende forsamling, og en forvaltning, der ledes af Grønlands Landsstyre 
(Naalakkersuisut). Landsstyret svarer til en regering og har den politiske ledelse. 
Landstinget	har	31	medlemmer,	der	vælges	for	fire	år	ad	gangen.	Formanden	
for landsstyret (landsstyreformanden) vælges af Landstinget. Landstinget 
vedtager lovene på alle de områder, som selvstyret har overtaget. Det drejer sig 
blandt andet om følgende områder: socialvæsen, undervisning, sundhedsvæsen, 
skatter	og	afgifter,	bolig,	erhvervsfiskeri	og	jagt,	råstoffer,	kommunale	forhold,	
miljø, kultur og fritid samt infrastruktur.
Billede fra Grønlands hovedstad Nuuk. Foto: Nikolaj Thorborg Lynggaard-Hjort.
 
 Grønland modtager i 2025 et økonomisk tilskud fra den danske stat på lidt over 
fire	milliarder	kroner	om	året,	der	dækker	godt	halvdelen	af	selvstyrets	udgifter.	
Fiskeri, især af rejer, er den vigtigste eksportindtægtskilde for det grønlandske 
samfund. Med selvstyreordningen fra 2009 blev det fastslået, at indtægter fra 
råstofaktiviteter i Grønland tilfalder Grønlands selvstyre. Samtidig blev det 
vedtaget, at sådanne indtægter skulle medføre en reduktion i den danske stats 
tilskud til Grønland.
Hovederhvervene	i	Grønland	er	fiskeri	og	turisme.	Det	traditionelle	fangerer-
hverv, hvor man levede af at fange ikke mindst sæler, er derimod uddøende. 
Grønland blev som en del af kongeriget Danmark medlem af EF (nu EU) i 1973, 
men blev efter en folke afstemning i Grønland meldt ud igen i 1985.
Grønlands kulturliv
Grønland har et rigt kulturliv, som strækker sig fra traditionel trommedans og til 
moderne rockmusik. De ældgamle grønlandske sagn er nedskrevet og læres i 
skolerne. Herudover er er der en udbredt produktion af kunsthåndværk udskåret 
af ben og tænder fra dyrene i og omkring Grønland.
Hans Lynge (1906-88) regnes som en af de mest betydningsfulde personligheder 
inden for grønlandsk billedkunst og litteratur. Hans Lynge var også politisk aktiv, 
kritiker	af	Danmarks	indflydelse	på	Grønland	og	fortaler	for	større	grønlandsk	
selvstændighed. Hans kunst er præget af en stærk kærlighed til den oprindelige 
grønlandske kulturarv og inuitternes traditionelle levevis. Han er især kendt for 
romanen ’Ersinngitsup piumasaa’ (Den usynliges vilje) fra 1938, der handler om 
hævn	og	konflikten	mellem	traditionel	ære	og	moderne	samvittighed.	
I	2021	fik	den	grønlandske	forfatter	Niviaq	Korneliussen	(født	1990)	Nordisk	Råds	
Litteraturpris for romanen ’Naasuliardarpi’ (Blomsterdalen) fra 2020. Bogen 
handler om sociale og psykiske problemer blandt unge grønlændere og deres 
følelse af hverken at høre til i traditionel grønlandsk kultur eller i en moderne 
storby som København. Og om politikeres, myndigheders, familiers og venners 
manglende evne og vilje til at hjælpe dem.
Kristendommen spiller en betydelig rolle i Grønland. Kirken i Grønland er en del 
af den danske folkekirke, men hører under Grønlands selvstyre. Grønland har 
sin egen biskop.
Gudstjenesten i Grønland foregår på grønlandsk, og der har udviklet sig en 
særlig grønlandsk tradition for, hvordan salmer synges i kirkerne.
 
 FÆRØERNE
Færøernes geografi
Færøerne er en øgruppe bestående af 18 øer, der ligger i Atlanterhavet mellem 
Skotland, Island og Norge. Øernes samlede areal på 1.400 km2 (kvadratkilo-
meter) svarer omtrent til Lollands. 
Færøerne har 54.000 indbyggere. Cirka 14.000 af dem bor i hovedstaden 
 Tórshavn, som også er Færøernes største by.
Landskabet er præget af stejle, græsklædte klipper. Det højeste punkt (Slættara-
tindur) ligger 880 meter over havet.
Færøerne har et klima med milde vintre og kølige somre samt store mængder 
af regn. Vinteren i Tórshavn er således på trods af den nordlige beliggenhed lidt 
varmere end i Danmark. Resten af året er det dog noget køligere end i Danmark. 
Vejret skifter ofte hurtigt, og på trods af landets lille størrelse er der ofte stor 
forskel på vejret fra ø til ø. 
Kort	over	Færøerne.	Grafik	Albatros.
 
 Færøernes historie
Færøerne blev først befolket i 600-tallet af irske munke, der bosatte sig på 
øerne. Munkene blev imidlertid hurtigt fortrængt af vikinger fra primært Norge, 
der foretog en omfattende bosættelse af Færøerne. Dermed blev Færøerne en 
del af det nordatlantiske kultur- og handelsfællesskab.
I løbet af middelalderen blev Færøerne underlagt den norske konge og fulgte 
således i 1380 med Norge ind i unionen med Danmark. I 1816 blev Færøerne et 
dansk amt. Færøerne kom under grundloven i 1849. 
Da Danmark i 1940 blev besat af tyskerne, blev Færøerne besat af Storbritan-
nien. Øerne havde stor strategisk betydning for transportruterne mellem USA 
og Europa, og derfor ønskede briterne at forhindre, at Tyskland besatte øerne. 
Storbritannien blandede sig ikke videre i færøsk politik, og derfor blev det muligt 
for færingerne at styre mere selv, end de havde været vant til under Danmark. Da 
Storbritannien efter krigens afslutning i 1945 gav Færøerne tilbage til Danmark 
igen, var ønsket om selvstændighed på øerne vokset betydeligt. 
Efter 2. Verdenskrig indledtes forhandlinger om en hjemmestyreordning for 
Færøerne.	En	folkeafstemning	på	Færøerne	viste	imidlertid	et	meget	lille	flertal	
for	uafhængighed	af	Danmark.	De	fleste	politikere	i	Lagtinget	samt	den	danske	
regering opfattede ikke resultatet som klart. Efter et nyt valg til Lagtinget blev 
der enighed mellem Færøerne og Danmark om hjemmestyre for Færøerne, som 
derfor	blev	i	rigsfællesskab	med	Danmark.	Færøerne	fik	hjemmestyre	ved	lov	i	
1948. Hjemmestyret består af Lagtinget (en folkevalgt og lovgivende forsamling) 
og en forvaltning, der ledes af et landsstyre (det vil sige den politiske ledelse). 
Lagtinget	 kan	 have	 op	 til	 33	 medlemmer,	 der	 vælges	 for	 fire	 år	 ad	 gangen.	
Formanden for landsstyret (lagmanden) vælges af Lagtinget. Lagtinget vedtager 
lovene på alle de områder, som hjemmestyret har overtaget. 
Udsigt fra bygden Trøllanes på Færøerne. Foto: Tue Schou Pedersen.
 
 Det drejer sig blandt andet om følgende områder: socialvæsen, undervisning, 
skat,	bolig,	fiskeri,	råstoffer	i	undergrunden,	kommunale	forhold,	kultur	og	fritid	
samt infrastruktur. I 2005 blev den færøske hjemmestyreordning udvidet.
Færøerne kan i dag overtage alle områder, bortset fra statsforfatningen, stats-
borgerskab, Højesteret, udenrigs-, forsvars- og sikkerhedspolitik samt valuta- 
og pengepolitik. Færøerne modtager i 2025 et økonomisk tilskud fra den danske 
stat på cirka 575 millioner kroner om året. Fiskeri er den klart vigtigste ekspor-
tindtægtskilde for det færøske samfund, men også skibsfart og turisme har stor 
betydning for økonomien. Da Danmark blev medlem af EF (EU) i 1973, valgte 
Færøerne at stå udenfor. Det indebærer også, at Færøerne kan indgå sine egne 
handelsaftaler uden om EU.
Kristendommen spiller generelt en større rolle for samfundslivet på Færø-
erne end i Danmark. Der er således fortsat mange færinger, der går i kirke om 
søndagen. Og den danske lov om fri abort frem til 18. graviditetsuge gælder ikke 
på Færøerne. Her tillader loven kun abort, hvis kvinden er blevet voldtaget, eller 
hvis graviditeten truer hendes liv eller helbred. Der er dog uenighed om spørgs-
målet blandt øens befolkning, og det har løbende været diskuteret, om kvinder 
skal have lettere adgang til abort. I foråret 2024 stemte Lagtinget om at indføre 
fri abort. 15 medlemmer stemte for og 15 imod, og dermed var der lige præcis 
ikke	flertal	for	det.
Færøsk kulturliv
Færøerne har et rigt kulturliv. Forfattere som de to fætre Jørgen-Frantz 
Jacobsen (1900-38) og William Heinesen (1900-91) er kendte på såvel  Færøerne, 
i	Danmark	som	flere	steder	i	udlandet.	
Jørgen-Frantz Jacobsens hovedværk er Barbara, som udkom i 1939 (året efter 
hans død). Romanen udspiller sig i 1700-tallet på Færøerne. Barbara er en yngre 
kvinde, som let forelsker sig og også har stor tiltrækning på mænd. Alle i det lille, 
religiøse lokalsamfund har en mening om Barbara. Det fortælles blandt andet, at 
det er hendes ’synd’, der er skyld i hendes to tidligere ægtemænds – to tidligere 
præsters – død og i at have forført den nye præst. Ligesom Færøernes vilde 
natur samt barske og omskiftelige vejrforhold, lader Barbaras natur sig heller 
ikke tæmme og har stor indvirkning på lokalsamfundet. 
Temaet om social afvigelse, det vil sige når menneskers livsførelse ikke passer 
ind i et lille lokalsamfund med snævre grænser for rigtigt og forkert, går også 
igen i William Heinesens hovedværk De fortabte spillemænd (1950). I centrum 
af fortællingen står en gruppe spillemænd, som lever et liv med musik, alkohol 
og kvinder. Den arbejdssomme, sparsommelige og religiøse lokalbefolkning har 
svært ved at acceptere denne ’udsvævende’ livsførelse, og derfor kan spille-
mændene ikke falde til og opnå fodfæste og stabilitet i tilværelsen.
 
 Også færøsk malerkunst er på et meget højt niveau. Færøske malere maler ofte 
færøske motiver som den vilde natur og livet i de små landsbyer. Men på en 
måde og med et farvevalg, som hæver det færøske op til noget, som alle menne-
sker kan genkende. 
Færøernes	flag	kaldes	’Merkið’	(Mærket).	Det	blev	udarbejdet	i	1919	og	er	et	
flag	af	nordisk	type	med	et	kors	og	med	farverne	hvidt,	blåt	og	rødt.	Eftersom	
Danmark var blevet besat af Tyskland i 1940 og Færøerne af Storbritannien, 
forlangte briterne, at det skulle være muligt at skelne mellem danske og færøske 
skibe, som hidtil også havde brugt Dannebrog. Derfor godkendte Storbritannien 
Merkið	som	Færøernes	flag	den	25.	april	1940.	Hvert	år	den	25.	april	samles	
færingerne	til	folkemøder	for	at	fejre	deres	flag.	Man	hører	typisk	en	flagtale	og	
synger fællessang.
Flaget ses også i enhver by på Færøerne den 29. juli, som er den færøske natio-
naldag.	På	denne	dag	afholdes	’Ólavsøka’ Olaifesten,	som	er	opkaldt	efter	Olav	
den	Hellige,	som	var	konge	af	Norge	og	døde	i	et	slag	den	29.	juli	1030.	De	fleste	
af datidens færinger var efterkommere af norske udvandrere, og derfor er Olav 
den Hellige blevet Færøernes skytshelgen, det vil sige den helgen, der siges at 
beskytte Færøerne.
Færøernes hovedstad og største by Torshavn. Foto: Ritzau Scanpix.
 
 ---

<!-- Figures extracted from nearby pages -->

```{figure} ../images/image_p194_1.jpeg
:alt: Udenlandske håndværkere lægger tag på hus ved København.  Foto: Jens Dresling/Ritzau Scanpix.

   Udenlandske håndværkere lægger tag på hus ved København.  Foto: Jens Dresling/Ritzau Scanpix.

```{figure} ../images/image_p195_1.jpeg
:alt: Danmarks,	Færøernes	og	Grønlands	flag.	 Foto: Ida Marie Odgaard/Ritzau Scanpix.

   Danmarks,	Færøernes	og	Grønlands	flag.	 Foto: Ida Marie Odgaard/Ritzau Scanpix.

```{figure} ../images/image_p196_1.jpeg
:alt: Isbjerge i Qeqertarsuup tunua (Diskobugten), Grønland.  Foto: Ritzau Scanpix.

   Isbjerge i Qeqertarsuup tunua (Diskobugten), Grønland.  Foto: Ritzau Scanpix.
