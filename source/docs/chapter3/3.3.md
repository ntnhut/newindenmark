# 3.3 Erhvervslivet

## 3.3.1 Fra landbrugssamfund til videns- og servicesamfund

Ligesom	de	fleste	andre	velstående	lande	har	Danmark	gradvist	udviklet	sig	fra	
at være et landbrugssamfund over til et industrisamfund og derefter i de sidste 
50 år til at være et såkaldt videns- og servicesamfund. Det vil sige, at vi er gået 
fra en økonomi, der primært bygger på produktion af varer til i højere grad at 
være afhængige af højtuddannet arbejdskraft med fokus på at udnytte viden 
og få nye ideer samt på produktion af tjenesteydelser som for eksempel bank-
sektoren, it-support, forskning eller uddannelse. 

Indtil slutningen af 1800-tallet arbejdede hovedparten af befolkningen inden for 
landbruget. Men fra 1870’erne voksede industri og håndværk hurtigt, befolk-
ningen	flyttede	fra	land	til	by,	og	byerne	voksede.	Landbrugserhvervet	forblev	
dog vigtigt, navnlig fordi landbrugsvarer udgjorde størstedelen af Danmarks 
eksport. Der blev satset på animalsk produktion som for eksempel kød, smør og 
ost af høj kvalitet i regi af de mange andelsforeningers mejerier og slagterier. 
Helt frem til slutningen af 1950’erne udgjorde landbrugsvarer mere end halv-
delen af Danmarks eksport.

Landbrugsproduktionen er fortsat stor, men der er siden 1950’erne sket en 
voldsom	effektivisering,	og	det	er	i	dag	kun	cirka	to	procent	af	arbejdsstyrken,	
der arbejder i selve landbruget. 

Men landbruget er stadig et vigtigt eksporterhverv. Man taler ofte i den forbin-
delse om en ’fødevareklynge’, fordi der er færre beskæftiget i selve landbruget 
og	 flere	 beskæftiget	 med	 forarbejdning,	 transport,	 salg,	 markedsføring	 og	
produktudvikling. 

Landbruget er også på andre måder under omstilling. Landbruget har været 
kritiseret	for	at	være	for	effektivt	på	en	uheldig	måde,	blandt	andet	fordi	der	
anvendes for meget gift på markerne til at slå ukrudt, svampe og insekter ihjel. 
Det har medvirket til en begyndende grøn omstilling, således at Danmark i dag 
er det land, der har den største andel af landbruget (11,4 procent i 2023) drevet 
som økologisk landbrug. Økologisk landbrug drives blandt andet uden brug af 
kemiske sprøjtemidler og kunstgødning, ligesom dyrene har bedre plads i stal-
dene og bedre mulighed for at komme ud i det fri.

Den første store bølge af industrialisering i Danmark skete i slutningen af 1800-
tallet og begyndelsen af 1900-tallet. Fremgangen fortsatte løbende men i et 
noget langsommere tempo indtil den anden store industrialiseringsbølge, der 
var fra slutningen af 1950’erne til omkring 1970. Fra begyndelsen af 1970’erne 
faldt andelen af beskæftigede inden for industrien, ligesom det tidligere var sket 
inden	for	landbruget.	I	stedet	voksede	servicesektoren.	I	dag	er	næsten	fire	ud	af	fem	beskæftigede	således	ansat	inden	for	privat	eller	offentlig	servicevirk-
somhed (for eksempel inden for turisme, sundhedsområdet, rådgivning eller 
uddannelse). Omkring 30 procent af lønmodtagerne i Danmark arbejder i den 
offentlige	sektor.

Produktionen af landbrugs- og industrivarer er 
dog steget, selv om antallet af ansatte er faldet. 
Det skyldes især mekaniseringen af produk-
tionen og den hurtige teknologiske udvikling 
i disse sektorer. Danmark har tidligere været 
kendetegnet	ved,	at	de	fleste	virksomheder	var	
små eller mellemstore. Det gælder for så vidt 
stadigvæk,	men	der	er	kommet	flere	virksom-
heder, der fylder godt op på verdensmarkedet 
inden for de brancher, hvor Danmark står 
særlig stærkt. Det gælder for eksempel føde-
varer, hvor mejerier og slagterier er samlet 
til internationale giganter: Danish Crown var 
i 2024 verdens næststørste svineslagteri, og 
Arla var i 2024 blandt de ti største mejerier. 
Carlsberg var i 2023 verdens fjerdetstørste 
bryggeri. 

```{figure} ../images/image_p114_1.jpeg
:alt: Carlsberg øl. Foto: Tue Schou Pedersen.

Carlsberg øl. Foto: Tue Schou Pedersen.
```

Danmark har en stor medicinalindustri. Flere danske medicinalvirksomheder 
har således en stor andel af verdensmarkedet, hvoraf Novo Nordisk er den 
største. 

Danmark fremstiller også over en tredjedel af verdens høreapparater. De tre 
største danske producenter GN Store Nord (GN Resound), William Demant 
(Oticon) og Widex er blandt de største høreapparat-producenter i verden.

Desuden er LEGO en af verdens største legetøjs-
koncerner. LEGO blev grundlagt i 1932 og er en 
forkortelse af ’LEg GOdt’. Hovedsædet ligger i 
Billund i Jylland. LEGO er kendt for at fremstille 
legoklodser i plastik.

Danmark har altid været en stor søfarts-
nation og havde (i 2024) verdens tiende største 
handelsflåde	 og	 verdens	 næststørste	 contai-
nerrederi i 2023 (Mærsk). 

Hertil kommer virksomheder fra den grønne 
sektor. Danske Vestas var i 2024 verdens største vindmølleproducent. Danmark 
står også meget stærkt, når det gælder energibesparelser – det kan for eksempel 
være	isolation	eller	ekstra	energieffektive	produkter.

```{figure} ../images/image_p114_2.jpeg
:alt: LEGO.
 
LEGO.
```

## 3.3.2 Danmarks samhandel med udlandet

Danmark har en meget åben økonomi, hvor handel med udlandet spiller en 
meget stor rolle. Eksporten udgør cirka halvdelen af landets samlede produktion. 
Det skyldes naturligvis også, at Danmark er et lille land, og handel med andre 
lande – ikke mindst nabolandene – derfor fylder meget. Tyskland er det land, 
som Danmark importerer (køber) mest fra, og USA er det land, som Danmark 
eksporterer (sælger) mest til. Samlet set er eksporten til andre EU-lande dog 
klart større end til USA.

I 2024 var Danmarks syv største handelspartnere følgende (i deres andel af 
værdien af Danmarks samlede udenrigshandel (import og eksport)). USA (15,0 
procent), Tyskland (12,8 procent), Sverige (7,7 procent), Holland (5,5 procent), 
Storbritannien (5,0 procent), Kina (4,7 procent) og Norge (3,9 procent).

Danske regeringer har i moderne tid næsten altid været tilhænger af mest mulig 
fri handel mellem landene. Siden 1990’erne har Danmark også klaret sig bedre 
i den internationale konkurrence. I samme periode har den danske eksport 
stort set alle år været højere end importen. Danmark er medlem af en række 
internationale organisationer, der ligesom EU også arbejder for mere fri handel. 
Det gælder for eksempel OECD (Organisationen for økonomisk samarbejde og 
udvikling) og WTO (Verdenshandelsorganisationen). 

Den økonomiske globalisering har medført store forandringer på det danske 
arbejdsmarked.	 Mange	 virksomheder	 har	 flyttet	 dele	 af	 deres	 produktion	 til	
steder i verden, hvor lønnen er lavere. Ikke kun til Kina, men også til for eksempel 
Østeuropa eller andre europæiske lande. Indtil nu har virksomhederne dog typisk 
beholdt nogle vigtige funktioner i Danmark, eksempelvis udviklingen af nye 
produkter, salg og ledelse. 
Til gengæld er der også 
opstået nye store markeder 
for danske produkter.

```{figure} ../images/image_p115_1.jpeg
:alt: Novo Nordisk.

Novo Nordisk.
```
