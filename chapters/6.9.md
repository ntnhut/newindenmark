# 6.9

6.9 
KIRKE OG RELIGION 
I DANMARK
Der er religionsfrihed i Danmark. Den sikrer, at borgerne har ret til at forene sig 
i trossamfund for at dyrke deres tro på den måde, de ønsker. Religionsfriheden 
blev indskrevet i grundloven i 1849 som en af de grundlæggende frihedsrettig-
heder i det nye demokrati. 
Religionsfriheden indebærer, at den enkelte borger kan dyrke den religion, han 
eller hun ønsker. Alle kan også frit skifte religion. Man kan også vælge ikke at 
være troende. Alle borgere i Danmark har de samme borgerlige og politiske 
rettigheder, uanset om de har den ene, den anden eller slet ingen religiøs tro. 
Danmarks monark (kongen) er som den eneste person ikke omfattet af reli-
gionsfriheden. Grundloven fastslår, at monarken skal tilhøre den evangelisk- 
lutherske (protestantiske) kirke.
Den evangelisk-lutherske kirke er den danske folkekirke og understøttes af 
staten. Det er slået fast i grundloven. Staten yder tilskud til folkekirken. Medlem-
merne af folkekirken betaler en særlig kirkeskat. Kirkeskatten er en slags 
medlemskontingent til folkekirken. Det er derfor kun medlemmer af folkekirken, 
som skal betale kirkeskat.
Den danske folkekirke og kristendommen har sat sig mange spor i det danske 
samfund. Over alt i landet står kirker som tydelige symboler på kristendommens 
lange historie i Danmark. Kristendommen har været med til at påvirke udvik-
lingen af det danske samfund. Kirkelige fest- og helligdage markeres fortsat i 
løbet af året. Og den danske folkekirke varetager på statens vegne en række 
opgaver, for eksempel at registrere fødsler, navngivning og dødsfald. Det har 
kirken	gjort	i	flere	hundrede	år.	
Bellinge kirke på Fyn. Foto: Nationalmuseet.
 
 Det er et af den danske folkekirkes kendetegn, at ingen kan udtale sig på kirkens 
vegne.	Folkekirken	har	ingen	officiel	talsmand.	Den	deltager	heller	ikke	som	
folkekirke	i	den	politiske	debat.	De	fleste	danskere	betragter	religion	som	en	
privatsag. Der er tradition for at skelne mellem religion og politik. Den danske 
folkekirke fremhæves ofte for at være en bred og rummelig kirke. Det vil sige, at 
den giver plads til betydelige forskelle i opfattelsen af den evangelisk-lutherske 
kristendom. 
Størstedelen af den danske befolkning (cirka 71 procent i 2025) er medlem af 
folkekirken.	Der	er	dog	store	geografiske	forskelle.	I	Københavns	Kommune	er	
46 procent af befolkningen medlem, mens det i tyndt befolkede områder typisk 
er	langt	flere	(for	eksempel	83	procent	i	Jammerbugt	Kommune	i	Nordjylland).	
Medlemskabet er frivilligt. Et medlem af folkekirken kan således frit melde sig 
ud, hvis vedkommende ønsker det. Det er meget forskelligt, hvor ofte medlem-
merne kommer i kirken til gudstjenester eller ved andre lejligheder.
Folkekirkens organisation er ligesom 
alle	 andre	 offentlige	 institutioner	
demokratisk og bygger på medlem-
mernes deltagelse. Fra gammel tid 
bruger man ordet ”sogn” som navn 
for	 det	 geografiske	 område,	 hvor	
den lokale kirkes medlemmer bor. Et 
kirkesogn ledes af et menighedsråd. 
Det består af sognets præster samt af 
medlemmer, der vælges demokratisk 
af menigheden.
Barnedåb i dansk kirke.
Den øverste administrative myndighed i folkekirken er kirkeministeren. Længe 
før der blev indført religionsfrihed, havde kongen givet særlig tilladelse til, at 
jøder samt romersk-katolske og reformerte kristne kunne udøve deres tro i 
Danmark. Siden grundloven blev indført, har borgerne brugt religionsfriheden 
til at danne mange forskellige menigheder eller trossamfund. Nogle bygger 
ligesom folkekirken på den evangelisk- lutherske forståelse af kristendommen. 
De ønsker blot at stå frit og selvstændigt i forhold til folkekirken. Andre bygger 
på	nogle	af	de	mange	andre	forståelser	af	kristendommen,	som	findes	rundt	om	
i	verden.	Der	findes	endvidere	også	menigheder	eller	trossamfund	i	Danmark	
inden	for	de	fleste	andre	religioner,	der	er	mest	udbredt	i	verden.
En gruppe borgere kan frit danne en menighed eller et trossamfund. Det skal 
ikke	registreres	eller	anderkendes	af	nogen	offentlig	myndighed.	Der	står	dog	
i grundloven, at det er en betingelse, at ”intet læres eller foretages, som strider 
mod	sædeligheden	eller	den	offentlige	orden”.	Det	betyder,	at	man	også	ved	reli-
gionsdyrkelse skal respektere de øvrige regler, der gælder i samfundet.
 
 Menigheder eller trossamfund kan selv ansætte religiøse forkyndere, det vil sige 
præster, imamer, rabbinere og så videre. De kan også bygge eller indrette huse til 
at udøve deres religion – for eksempel kirker, templer, synagoger eller moskeer. 
Blot skal man ligesom ved alt andet byggeri have tilladelse fra kommunen. Den 
skal sikre, at byggeriet kan ske inden for de rammer, som er fastlagt i lokalplaner 
med videre. Menigheder eller trossamfund kan også oprette skoler. De kan få lov 
til at anlægge begravelsespladser. Og de kan naturligvis som alle andre benytte 
sig af ytringsfriheden – eksempelvis til at udgive religiøse skrifter.
Et religiøst fællesskab, hvis formål er at samles om en tro på magter (for 
eksempel en gud), som står over mennesker og naturlove, kan søge om at blive 
anerkendt som trossamfund eller som menighed. En sådan anerkendelse giver 
mulighed for en række særlige rettigheder. På det religiøse område drejer det 
sig især om, at menighedens præst (eller anden religiøs leder) kan få lov til at 
foretage vielse.
I 2025 er der i alt 436 anerkendte trossamfund og menigheder i Danmark. Ud 
over kristne er det blandt andre muslimske, jødiske, buddhistiske og hindu-
istiske. Anerkendte trossamfund og menigheder får ikke direkte økonomisk 
støtte fra staten. Skattereglerne giver imidlertid forskellige muligheder for, at de 
kan få en indirekte støtte. Den næststørste trosretning i Danmark i dag er islam, 
som omfatter en række forskellige trossamfund. Det er kun medlemskab af 
folkekirken,	myndighederne	registrerer.	Derfor	findes	der	ingen	officiel	statistik	
over, hvor mange borgere der hører til de forskellige andre religioner, menig-
heder eller trossamfund i Danmark.
Buddhistisk tempel.
Moske i Danmark.
 
 ---

<!-- Figures extracted from nearby pages -->

.. figure:: ../images/image_p211_1.jpeg

   :alt: Lene Vestergaard Hau. Foto: Linda Kastrup/Ritzau Scanpix.

   Lene Vestergaard Hau. Foto: Linda Kastrup/Ritzau Scanpix.

.. figure:: ../images/image_p212_1.jpeg

   :alt: Bellinge kirke på Fyn. Foto: Nationalmuseet.

   Bellinge kirke på Fyn. Foto: Nationalmuseet.

.. figure:: ../images/image_p213_1.jpeg

   :alt: Barnedåb i dansk kirke.

   Barnedåb i dansk kirke.
