# 2.2 Den Danske styreform

## 2.2.1 Grundloven – Danmarks forfatning
Rammerne for det danske demokrati er fastlagt i Danmarks Riges Grundlov, som 
er	Danmarks	forfatning.	Det	er	en	ret	kort	tekst	med	i	alt	89	paragraffer,	der	inde-
holder de grundlæggende regler om og principper for den danske stats styreform.  
Grundloven sikrer også befolkningen en række fundamentale rettigheder og friheder.

Danmark	fik	sin	første	demokratiske	grundlov	den	5.	juni	1849.	Derfor	er	denne	
dato Grundlovsdag. I næsten 200 år forinden (siden 1660-61) havde landet været 
styret af en enevældig konge med udgangspunkt i Kongeloven fra 1665. Grund-
lovens vedtagelse betød, at kongens magt blev delt med folkevalgte repræsen-
tanter.

Grundloven fra 1849 er et fundament, der siden gradvist er blevet bygget videre 
på. Først med Systemskiftet i 1901 måtte kongen acceptere, at Folketinget 
bestemmer, hvem der skal have regeringsmagten. Dette system kaldes for 
parlamentarisme. 

```{figure} ../images/image_p67_1.jpeg
:alt: Grundloven i Folketinget. Foto: Joachim Adrian/Ritzau Scanpix.

Grundloven i Folketinget. Foto: Joachim Adrian/Ritzau Scanpix.
```

I begyndelsen var det kun mænd over 30 år, der kunne stemme. De måtte ikke 
have modtaget fattighjælp og måtte ikke være umyndiggjorte. De skulle desuden 
have fast bopæl og være uberygtede. Kvinder og tjenestefolk, det vil sige personer 
uden	egen	husstand,	som	tjente	og	boede	hos	en	anden	familie,	fik	ikke	valgret.	
 
Dette skete først med grundloven i 1915. Siden er valgretsalderen til Folketinget 
gradvist blevet nedsat fra 30 år frem til den gældende valgretsalder på 18 år, 
som blev vedtaget i 1978. 

Grundloven er blevet ændret i 1866, 1915, 1920 og 1953. Den nuværende 
grundlov er således fra 1953. Meget har ændret sig i Danmark de sidste 175 
år. Men mange af principperne og store dele af teksten i den nyeste grundlov 
stammer helt tilbage fra grundloven i 1849.

Det fremhæves ofte, at grundloven er en fast, men rummelig ramme om det 
danske folkestyre. Den er formuleret så generelt, at det politiske liv har kunnet 
forandre sig, uden at det har været nødvendigt at ændre bestemmelserne i 
grundloven.

Grundloven skal være med til at sikre politisk stabilitet og beskytte borgernes 
grundlæggende rettigheder. Det er derfor gjort meget vanskeligt at ændre 
grundloven. Grundloven kan kun ændres, hvis der er tilslutning fra både Folke-
tinget og befolkningen.

Det	sikrer	blandt	andet,	at	et	tilfældigt	politisk	flertal	ikke	kan	fratage	et	mindretal	
dets grundlæggende rettigheder eller indføre en helt anden styreform. Grund-
loven fra 1953 bærer stadig præg af sproget tilbage fra 1849. Der anvendes ord 
og udtryk, som ikke er almindelige i dag. Læser man grundloven, kan man også 
nemt få det indtryk, at kongen stadig spiller en stor politisk rolle. Men reglerne 
i grundloven fortolkes i praksis på en sådan måde, at kongens magt er over-
taget af regeringen. Grundlovens sprog er en af grundene til, at det til tider har 
været debatteret, om grundloven bør ændres, så den passer bedre til nutiden. 
Det har også været diskuteret, om grundloven skal være bedre til at beskytte de 
grundlæggende friheds- og menneskerettigheder, og om reglerne for Danmarks 
deltagelse i internationalt samarbejde skal ændres. Mange mener imidlertid, at 
der ikke er grund til at ændre en velfungerende grundlov, som giver mulighed 
for tilpasning til tiden. I øvrigt er det endda meget svært og måske nærmest 
umuligt at ændre grundloven på grund af de strenge krav hertil.

```{figure} ../images/image_p68_1.jpeg
:alt: Den 5. juni kaldes Grundlovsdag og fejres hvert år som en national festdag med politiske møder over hele landet.

Den 5. juni kaldes Grundlovsdag og fejres hvert år som en national festdag med politiske møder over hele landet.
```
 
## Hvad siger grundloven?

Grundloven er den øverste lov i Danmark. Folketinget og regeringen skal derfor 
respektere grundloven og må ikke gøre noget i strid med grundloven. Grund-
loven fastsætter de vigtigste spilleregler for det nationale demokrati i Danmark.

Grundloven indeholder blandt andet regler om:

* Statens øverste organer – Folketinget, regeringen og domstolene – og 
forholdet imellem dem.
* Valg af medlemmer til Folketinget.
* Vedtagelse af love.
* Den danske stats forhold til omverdenen.
* Den danske folkekirke.
* Det lokale selvstyre.
* Borgernes grundlæggende rettigheder.

Danmark har et repræsentativt demokrati. Det vil sige, at befolkningen vælger 
repræsentanter	til	Folketinget,	der	så	træffer	beslutninger	på	folkets	vegne.	De	
folkevalgte står på valgdagen til regnskab over for vælgerne. Det er vælgerne, 
der afgør, om det enkelte parti eller den enkelte politiker skal vælges igen. 
Folkestyret i Danmark er således overvejende et indirekte demokrati. Det sker 
dog også, at der afholdes folkeafstemninger. Her kan befolkningen direkte tage 
stilling til et konkret politisk spørgsmål.

I det danske demokrati gælder parlamentarismen. Det betyder, at en regering 
ikke	kan	dannes	eller	blive	ved	magten,	hvis	den	har	et	flertal	i	Folketinget	imod	
sig. Da vælgerne afgør, hvordan Folketinget skal sammensættes, bestemmer 
vælgerne også i den forstand, hvem der skal have regeringsmagten. I 1953 blev 
dette parlamentariske princip indføjet i selve grundlovsteksten.

Statens magt er tredelt i en lovgivende magt, en udøvende magt og en dømmende 
magt. Denne tredeling af magten blev indført med grundloven i 1849, der ophæ-
vede kongens enevældige magt. Magtens tredeling betyder, at regeringen og 
Folketinget i forening lovgiver (den lovgivende magt). Det er regeringen, der – 
via ministerierne – administrerer lovene i praksis og fører dem ud i livet (den 
udøvende magt). Den tredje magt er domstolene (den dømmende magt). De 
afgør	konflikter	mellem	borgerne	og	mellem	borgerne	og	staten.	Det	er	også	
domstolene,	der	dømmer	i	straffesager.

Det er grundtanken, at de tre magter skal kontrollere og begrænse hinan-
dens magtudøvelse. Magtens tredeling skal med andre ord sikre, at magten i 
samfundet ikke bliver centraliseret eller misbrugt. Delingen beskytter borgerne 
mod	vilkårlige	indgreb.	Denne	tredeling	af	magten	findes	i	forskellige	udgaver	i	
de	fleste	demokratiske	lande.
 
Danmarks statsoverhoved er en monark. Det vil sige en konge eller – som peri-
o den 1972-2024 – en dronning. Monarkens position går i arv og giver ikke nogen 
politisk magt. Monarkens og kongehusets andre medlemmer har især en række 
ceremonielle opgaver og opgaver som repræsentant for Danmark.

Kongehuset	repræsenterer	for	eksempel	det	officielle	Danmark	over	for	uden-
landske statsoverhoveder. Den politiske magt udøves alene af regeringen og 
Folketinget. Sådan er det også i andre europæiske monarkier som Sverige, 
Norge, Belgien og Storbritannien. Danmark har altså ikke et folkevalgt – og poli-
tisk magtfuldt – statsoverhoved som for eksempel præsidenterne i Frankrig og 
USA.

```{figure} ../images/image_p70_1.jpeg
:alt: Dronning Margrethe 2. (født 1940, reg. 1972-2024) modtager Ukraines  præsident Volodymyr Zelensky og hans kone Olena på statsbesøg i Danmark i 2023. Foto: Kongehuset.

Dronning Margrethe 2. (født 1940, reg. 1972-2024) modtager Ukraines  præsident Volodymyr Zelensky og hans kone Olena på statsbesøg i Danmark i 2023. Foto: Kongehuset.
```

Grundloven indeholder også en regel om, at dansk indfødsret (statsborgerskab) 
kun kan meddeles ved lov. Det betyder, at det er regeringen og Folketingets 
flertal,	der	bestemmer,	hvilke	udlændinge	der	kan	tildeles	dansk	indfødsret.

Grundloven	 sikrer	 og	 beskytter	 desuden	 flere	 grundlæggende	 friheds-	 og	
menneskerettigheder. Det drejer sig blandt andet om retten til frit at give 
udtryk for sine holdninger under ansvar for domstolene (ytringsfrihed), retten 
til at mødes med andre (forsamlingsfrihed) og retten til at danne foreninger.  
Grundloven beskytter også den personlige frihed, religionsfriheden, ejendoms-
retten og privatlivets fred. 

Frihedsrettighederne beskytter således den enkelte borger og mindretallet 
imod,	at	flertallet	misbruger	sin	magt.
 
## 2.2.2 Demokratiets institutioner 

### Folketinget
Folketinget er Danmarks parlament og har sammen med regeringen den lovgivende 
magt. Folketinget har til huse på Christiansborg i København.

Folketinget har 179 medlemmer. De 175 vælges i Danmark, 2 på Færøerne, og 
2 i Grønland.

Folketingsmedlemmerne hører næsten altid til et politisk parti, og den politiske 
debat i Folketinget foregår typisk mellem partierne. Det sker ved, at de enkelte 
medlemmer fremfører deres partis politiske synspunkter. Folketingets møder er 
i	udgangspunktet	offentlige.	Enhver	kan	komme	ind	på	tilhørerpladserne	i	folke-
tingssalen og lytte til debatterne. Denne åbenhed er en vigtig del af demokratiet. 
Folketingets møder bliver også optaget, så man kan se dem på internettet via 
Folketingets hjemmeside.

Folketingsåret begynder den første tirsdag i oktober, hvor Folketinget mødes 
efter sommerferien. På mødet holder statsministeren en tale, hvor han eller 
hun giver en redegørelse for rigets stilling – det vil sige, hvilke udfordringer og 
muligheder regeringen ser, og hvad regeringen har tænkt sig at gøre ved det. 
Denne tale kaldes for statsministerens åbningstale. Folketingsmedlemmerne 
debatterer herefter indholdet i talen.

Når Folketinget behandler et forslag til en ny lov, foregår det i folketingssalen på 
Christiansborg. Her diskuterer medlemmerne fra de politiske partier alle lovfor-
slag, inden de til sidst stemmer om dem. En del af lovarbejdet foregår også i et 
af de mange udvalg, som Folketinget har nedsat. Hvert år vedtager Folketinget i 
gennemsnit	cirka	200	lovforslag.	Et	af	disse	er	forslaget	til	finansloven,	som	er	
statens samlede budget for det næste år.

Folketinget bestemmer også, hvem der skal have regeringsmagten efter et valg. 
Ifølge grundloven er det formelt kongen, der udnævner regeringen. Men kongen 
må	ikke	udnævne	en	regering,	der	har	et	flertal	i	Folketinget	imod	sig.	Det	følger	
af det parlamentariske princip. Når en ny regering skal dannes, vil der ofte blive 
afholdt en såkaldt kongerunde.

I en kongerunde tager to repræsentanter for hvert parti efter tur til kongen for at 
give råd om, hvem de mener, der skal lede forhandlingerne om en ny regering, 
eller hvem, de mener, skal være ny statsminister. På baggrund af de råd, som 
kongen	modtager,	kan	han	enten	udpege	den	person,	der	har	flest	mandater	bag	
sig, som forhandlingsleder eller pege direkte på en person, som får til opgave at 
danne en ny regering med sig selv som statsminister.
 
Det	er	regeringen	og	den	offentlige	forvaltning,	der	skal	føre	lovene	ud	i	livet.	En	
af Folketingets opgaver er derfor at kontrollere, at det sker på den måde, som 
Folketinget har ønsket. Kontrollen kan for eksempel udføres ved, at det enkelte 
folketingsmedlem beder en minister om at svare mundtligt eller skriftligt på et 
spørgsmål. Det er den mest almindelige måde at føre kontrol på, og der stilles 
hvert	 år	 flere	 tusinde	 spørgsmål	 til	 ministrene.	 Et	 eller	 flere	 af	 Folketingets	
medlemmer kan også rejse en forespørgselsdebat. Det giver mulighed for en 
noget længere debat i folketingssalen. Folketingets stående (faste) udvalg kan 
også kalde en minister i såkaldt samråd. Ministeren må så møde frem i udvalget 
og besvare spørgsmål om konkrete politiske emner. 

På disse måder kan Folketinget løbende følge med i regeringens arbejde og 
udtrykke	sin	støtte	til	eller	kritik	af	regeringen.	Hvis	et	flertal	i	Folketinget	for	
eksempel er meget utilfreds med en minister, kan Folketinget tvinge denne 
minister til at gå af ved at udtale sin mistillid til ministeren.

I praksis vælger en minister dog ofte selv at træde tilbage, hvis der udtales 
alvorlig	kritik.	Folketingets	flertal	kan	også	udtale	mistillid	til	hele	regeringen.	
Det	sker	ved,	at	et	flertal	i	Folketinget	udtaler	sin	mistillid	til	statsministeren.	Det	
kaldes et mistillidsvotum.

Regeringen må herefter gå af, eller statsministeren må udskrive nyvalg. Under 
forespørgselsdebatter fremsætter oppositionen ofte forslag, der kritiserer rege-
ringens politik. Der vedtages dog sjældent forslag, der har karakter af et mistil-
lidsvotum til regeringen. Men muligheden for at gøre det spiller en betydelig 
rolle i magtbalancen mellem regeringen og oppositionen. Folketingets magt 
over regeringen og ministrene er kernen i parlamentarismen. Regeringen og de 
enkelte ministre står således politisk til ansvar over for Folketinget. 

Hvis en minister mistænkes for at have gjort noget ulovligt som led i sit arbejde 
som minister, kan Folketinget eller regeringen beslutte at stille ham eller hende 
for en særlig domstol, Rigsretten.
 
Siden Rigsretten blev indført med den første grundlov i 1849, har der kun været 
rejst seks rigsretssager mod ministre. Rigsretten består af op til 15 dommere 
fra Højesteret og lige så mange medlemmer, som er valgt af Folketinget for seks 
år ad gangen. De medlemmer, som Folketinget vælger, kan ikke samtidig være 
medlemmer af Folketinget. I nyere tid har der været rejst to rigsretssager. Den 
ene i forbindelse med den såkaldte Tamilsag, hvor en tidligere justitsminister i 
1995	blev	idømt	fire	måneders	betinget	fængsel	for	at	have	forhindret	tamilske	
flygtninge	fra	Sri	Lanka	i	at	få	familiesammenføring.	Og	i	2021	blev	en	tidligere	
udlændinge- og integrationsminister idømt 60 dages ubetinget fængsel for ulov-
ligt at have adskilt asylsøgende ægtefæller og samlevende par på asylcentre.

```{figure} ../images/image_p73_1.jpeg
:alt: Christiansborg Slot.

Christiansborg Slot.
```
### Folketingets udvalg
En stor del af Folketingets arbejde foregår i de stående (faste) udvalg, der 
nedsættes af Folketinget. De kaldes ofte for Folketingets værksteder. I folke-
tingssalen trækkes de store linjer op, men det er i udvalgene, at politikken bliver 
drøftet grundigt og detaljeret.

Udvalgene skal behandle lovforslag, der bliver fremsat. Når et lovforslag har 
været til førstebehandling i folketingssalen, sendes det normalt til nærmere 
behandling i et udvalg. Her kan borgere eller foreninger efter aftale med udvalget 
komme på besøg og fremlægge deres synspunkter. Alle har desuden mulighed 
for at fremføre deres synspunkter ved at skrive til udvalget. Når udvalget er 
færdig med at behandle et lovforslag, skrives der en rapport (betænkning). Den 
indeholder blandt andet de enkelte partiers holdning til lovforslaget. De stående 
udvalg fører også kontrol med den enkelte minister. En minister kan som nævnt 
kaldes i samråd, og udvalgets medlemmer kan stille spørgsmål til ministeren.
 
Det enkelte stående udvalg beskæftiger sig typisk med de politiske sager, der 
hører til et bestemt ministeriums fagområde. Folketinget har for eksempel et 
skatteudvalg,	 et	 finansudvalg	 og	 et	 beskæftigelsesudvalg,	 fordi	 der	 findes	 et	
skatte-,	et	finans-	og	et	beskæftigelsesministerium.	Folketinget	har	også	andre	
stående udvalg, for eksempel et europaudvalg, der behandler sager, der vedrører 
samarbejdet i EU, og som stammer fra alle ministerier. Antallet af udvalg vari-
erer. Der er normalt mellem 20 og 25 stående udvalg. Folketingets udvalg består 
kun af medlemmer af Folketinget. Typisk har et udvalg 29 medlemmer, herunder 
en formand og en næstformand. Udvalgene er sammensat, så det enkelte parti 
har et antal udvalgsmedlemmer, der nogenlunde svarer til partiets størrelse i 
Folketinget.	Tanken	er,	at	et	flertal	i	et	udvalg	skal	afspejle	et	flertal	i	Folketinget.	

Ifølge grundloven skal der være et udenrigspolitisk nævn. Regeringen har pligt 
til	at	rådføre	sig	med	Det	Udenrigspolitiske	Nævn,	før	den	træffer	beslutning	
af større udenrigspolitisk rækkevidde. Det giver mulighed for en bred politisk 
debat og en bred politisk opbakning til de store udenrigspolitiske beslutninger 
som for eksempel, hvorvidt Danmark skal anvende militær magt mod en anden 
stat eller indgå en vigtig aftale med andre lande.

Fordi samarbejdet i EU er så omfattende, er der også oprettet et Europaudvalg. 
Der har først og fremmest til opgave at føre kontrol med den danske EU-politik.

I større sager skal regeringen derfor spørge Europaudvalget til råds, før den 
tager til forhandlinger i EU. Europaudvalget giver på den baggrund regeringen 
et forhandlingsmandat.

Mandatet fastlægger Danmarks holdning til sagen, herunder om regeringen kan 
stemme for eller imod et forslag. Europaudvalget giver på denne måde Folke-
tinget en mulighed for at styre for eksempel, hvordan regeringen stemmer på 
møderne i EU’s Ministerråd.

### Regeringen

Regeringen har den udøvende magt. Den administrerer og fører lovgivningen ud 
i	livet.	Men	regeringen	udarbejder	også	langt	de	fleste	lovforslag.	Regeringen	
har	på	den	måde	normalt	den	afgørende	indflydelse	på	den	politiske	dagsorden,	
det vil sige, på hvilke aktuelle politiske temaer, der bliver debatteret.

Regeringen	ledes	af	statsministeren	og	består	af	ministre	fra	ét	eller	flere	partier.	
De partier i Folketinget, som sammen har regeringsmagten, kaldes regerings-
partierne.	Hvis	regeringspartierne	tilsammen	har	flertallet	i	Folketinget,	taler	
man	om	en	flertalsregering.	Et	eksempel	på	en	flertalsregering	er	regeringen	
siden 2022, som består af Socialdemokratiet, Venstre og Moderaterne. Andre 
eksempler var regeringen 1978-79, der bestod af Socialdemokratiet og Venstre 
og derfor blev kaldt SV-regeringen og en regering 1993-94 med Socialdemokra-
tiet og tre mindre partier.
 
Siden	2.	Verdenskrig	har	langt	de	fleste	regeringer	dog	været	såkaldte	mindre-
talsregeringer. Regeringen kaldes en mindretalsregering, hvis den består af 
partier,	som	tilsammen	ikke	har	et	sådant	flertal	og	derfor	har	brug	for	stemmer	
fra	andre	af	Folketingets	partier,	når	den	skal	skabe	et	flertal	bag	sine	forslag.	
De partier uden for regeringen, der støtter en mindretalsregering, kaldes støtte-
partier. Folketingsmedlemmer og partier uden for regeringen, som er modstan-
dere af regeringen, kaldes for oppositionen.

Folketingets	fire	ældste	partier	–	Socialdemokratiet,	Venstre,	Radikale	Venstre	
og	Det	Konservative	Folkeparti	–	er	også	de	fire	partier,	som	været	regerings-	
partier	i	klart	flest	år	samlet	set.	Derfor	omtales	disse	fire	partier	ofte	som	’de	
regeringsbærende' partier. Tre partier Moderaterne, Socialistisk Folkeparti og 
Liberal Alliance har alle været regeringsparti i en kortere periode (alle under 
fire	år),	mens	fire	partier	–	Danmarksdemokraterne,	Enhedslisten,	Alternativet	
og Dansk Folkeparti – aldrig har været en del af en regering.

Siden det nuværende valgsystem i sin grundstruktur blev til i 1920, har der ikke 
været	noget	enkelt	parti,	der	har	haft	flertallet	i	Folketinget.	Det	har	skabt	en	
tradition for, at partierne prøver at blive enige med hinanden om, hvordan poli-
tiske spørgsmål skal løses. Politikere og partier med meget forskellige hold-
ninger og interesser er ofte nødt til at tale sig frem til et kompromis, der kan 
samle	det	nødvendige	flertal	i	Folketinget	–	og	Folketinget	vedtager	de	fleste	
love	med	et	bredt	flertal,	det	vil	sige,	at	langt	de	fleste	af	dets	medlemmer	typisk	
stemmer for. Denne tradition for bred enighed og samarbejde har man kaldt det 
samarbejdende folkestyre. Det er et vigtigt kendetegn ved den politiske kultur i 
Danmark.

Den politiker, der efter et folketingsvalg har mulighed for at danne regering, 
udpeges til statsminister. Statsministeren er den øverste politiske leder i landet. 
Det er normalt lederen af det største af de politiske partier, som indgår i rege-
ringen, der udpeges til statsminister, men det behøver det ikke at være. 

En leder af et mindre parti kan også blive statsminister. For eksempel var Hilmar 
Baunsgaard fra Det Radikale Venstre statsminister fra 1968 til 1971. Hans parti 
var det mindste parti i regeringen, der desuden bestod af Venstre og Det Konser-
vative	Folkeparti.	Det	afgørende	er,	at	vedkommende	ikke	har	et	flertal	imod	sig	
i Folketinget.

Siden Systemskiftet i 1901 og frem til 2025 har Socialdemokratiet haft statsmi-
nisterposten i sammenlagt 63 år, Venstre i 37 år, Radikale Venstre i 12 år og Det 
Konservative Folkeparti i 10 år. De øvrige partier i det nuværende Folketing har 
aldrig haft statsministerposten.
 
Statsministeren udnævner de øvrige ministre, som får ledelsen og det øverste 
ansvar for hvert sit område. Det er således i princippet den enkelte minister, der 
fastlægger regeringens politik på sit eget arbejdsområde. I praksis sker det dog 
i tæt samarbejde med den øvrige regering, blandt andet ved regeringsmøder, 
hvor statsministeren har det afgørende ord.

Enhver minister har et ministerium med mange embedsmænd, som hjælper 
ministeren i hans eller hendes arbejde. Dette gælder for eksempel, når der skal 
laves et lovforslag. Embedsmændene i et ministerium bliver ansat på grundlag 
af	deres	faglige	kvalifikationer.	I	Danmark	er	der	ikke	tradition	for	at	udnævne	
embedsmænd ud fra, hvilket parti de støtter. Det er for eksempel tilfældet i USA. 
De danske embedsmænd er neutrale, og de beholder deres arbejde, selv om der 
kommer en ny regering.

Hver minister kan dog selv udnævne mellem én og tre såkaldt 'særlige rådgi-
vere', som ansættes i ministeriet til at give ministeren politisk rådgivning, fx i 
forhold til Folketinget, den øvrige regering og medierne. De særlige rådgivere 
udnævnes ofte, fordi de er enige i ministerens politik og forlader i modsætning 
til de øvrige embedsmænd deres job, når der kommer en ny minister. 

Antallet af ministre ligger ikke fast, men besluttes af statsministeren. Siden år 
2000 har der været mellem 17 og 23 ministre i hver regering. Det kan ske, at 
en	minister	leder	flere	ministerier	på	én	gang.	Det	kræver	ingen	formelle	kvali-
fikationer	at	blive	minister.	De	fleste	har	dog	stor	politisk	erfaring.	En	minister	
behøver ikke at være medlem af Folketinget. Eksempler i nyere tid på ministre, 
som er blevet udnævnt uden at være medlemmer af Folketinget, er Tommy 
Ahlers (Venstre), som var iværksætter i det private erhvervsliv og blev udnævnt 
til uddannelses- og forskningsminister i 2018, Jeppe Kofod (Socialdemokratiet), 
som var medlem af Europaparlamentet og blev udnævnt til udenrigsminister 
i 2019 og Stephanie Lose (Venstre), der var formand for regionsrådet i Region 
Syddanmark og blev udnævnt til økonomiminister i 2023. Hvis en minister ikke 
er medlem af Folketinget, kan han eller hun ikke deltage i Folketingets afstem-
ninger. En minister har dog altid adgang til at deltage i Folketingets møder og 
skal naturligvis også fremlægge lovforslag på Folketingets talerstol inden for 
vedkommendes ministerområde. 
 
```{figure} ../images/image_p77_1.jpeg
:alt: Statsministeriet (til højre) i Prins Jørgens Gård ved Christiansborg Slot i København. Foto: Johnny Madsen/Ritzau Scanpix.

Statsministeriet (til højre) i Prins Jørgens Gård ved Christiansborg Slot i København. Foto: Johnny Madsen/Ritzau Scanpix.
```

Folketinget	vælges	for	en	periode	på	højst	fire	år	ad	gangen.	Statsministeren	
kan når som helst udskrive nyvalg i løbet af en valgperiode. Det kaldes for 
opløsningsretten og er statsministerens våben over for Folketinget. For hvis der 
udskrives valg, skal vælgerne på ny afgøre, hvem der skal vælges ind. 

Nyvalg bliver ofte udskrevet på et tidspunkt, hvor der er god opbakning til rege-
ringens politik blandt vælgerne, og hvor regeringen dermed har gode muligheder 
for genvalg. Men det kan også ske, hvis Folketinget nedstemmer en regering i et 
vigtigt politisk spørgsmål. Det overlades så til vælgerne at tage stilling til, om de 
ønsker at støtte regeringens eller oppositionens politik på det pågældende felt. 
Efter nyvalg kan statsministeren fortsætte, hvis han eller hun stadig ikke har et 
flertal	imod	sig	i	Folketinget.	Der	er	ingen	grænser	for,	hvor	mange	valgperioder	
en statsminister må være ved magten.
 
### Domstolene
Domstolene har den dømmende magt. Det er slået fast i grundloven.  
De danske domstole er uafhængige. Det betyder, at Folketinget og regeringen 
ikke konkret kan bestemme, hvordan domstolene skal dømme i en retssag.  
Dommere udnævnes efter indstilling fra et uafhængigt Dommerudnævnel-
sesråd. For at kunne blive udnævnt til højesteretsdommer skal man også først 
være vurderet egnet af Højesteret. Og dommere kan som klar hovedregel ikke 
afsættes administrativt. I grundloven står der, at dommerne i deres kald alene 
har	at	rette	sig	efter	loven.	Domstolene	skal	fungere	som	upartiske	konflikt-
løsere, som alle kan have tillid til. En dommer skal fremstå neutral, når han 
eller	hun	befinder	sig	i	retten.	En	dommer	må	derfor	ikke	bære	symboler,	der	
tilkendegiver en religiøs eller politisk overbevisning. Dette skal understøtte den 
almindelige tillid til domstolene.

Domstolene kan også føre kontrol med Folketingets love. Folketinget må nemlig 
ikke handle i strid med grundloven. Det betyder, at domstolene kan tage stilling 
til, om en lov strider imod grundloven. I så fald kan domstolene underkende 
loven,	selv	om	den	er	vedtaget	af	et	flertal	i	Folketinget.	De	danske	domstole	har	
dog hidtil været meget forsigtige med at underkende love, selv om det faktisk er 
sket. I en del andre lande er det mere almindeligt, at domstolene foretager en 
mere indgående kontrol af, om lovene overholder landets forfatning. 

Domstolene	 fører	 kontrol	 med	 regeringen	 og	 den	 offentlige	 forvaltning.	 
Domstolene kan således tage stilling til, om eksempelvis et ministerium eller en 
kommune	har	truffet	en	ulovlig	afgørelse	i	en	sag.	I	dag	har	borgerne	dog	også	
mange	andre	muligheder,	hvis	de	ønsker	at	klage	over	den	offentlige	forvalt-
ning.	Der	er	for	eksempel	etableret	flere	nævn,	der	supplerer	domstolene	og	har	
til opgave at afgøre klagesager. Der er også adgang til at klage til folketingets 
ombudsmand, der kan udtale kritik af myndighedernes afgørelser eller sagsbe-
handling. 

Endelig	er	det	domstolenes	opgave	at	løse	retlige	konflikter	mellem	borgerne	
og	at	dømme	i	straffesager,	hvor	en	borger	anklages	for	at	have	begået	noget	
strafbart.

Den øverste domstol i Danmark er Højesteret. Den har eksisteret siden 1661. 
Højesteret behandler først og fremmest sager, der tidligere er blevet behandlet i 
én af de to landsretter. Man siger derfor, at Højesteret er en appelret. Det betyder, 
at man ikke kan anlægge sager direkte ved Højesteret. Højesterets domme er 
endelige og kan ikke appelleres.

Sager begynder som hovedregel i byretten. En sag kan normalt appelleres én 
gang. Man siger, at man har ret til at få sin sag prøvet i to instanser (to-instans-
princippet). Begynder sagen i byretten, kan den som hovedregel appelleres til 
landsretten. En sag, der er appelleret fra byretten til landsretten, kan appelleres 
til Højesteret med en særlig tilladelse. Man siger, at byretten er den første retsinstans i Danmark, landsretten den anden, og Højesteret den tredje og sidste 
retsinstans.	Der	er	én	højesteret,	to	landsretter	og	24	byretter.	Herudover	findes	
der Sø- og Handelsretten i København, der især behandler sager, hvor et stort 
kendskab til erhvervsforhold er af betydning.

Grønland og Færøerne har deres egne domstole. Færøerne har Retten på 
Færøerne.	Grønland	har	fire	kredsretter	samt	Retten	i	Grønland	og	Grønlands	
Landsret. Domstolene på Grønland og Færøerne er integreret med det danske 
retssystem, og deres afgørelser kan i sidste ende ankes til Højesteret ligesom 
danske domme ved lavere retsinstanser.

```{figure} ../images/image_p66_1.jpeg
:alt: Københavns Byret.

Københavns Byret.
```

### Folketingsvalg
De frie valg er noget af det vigtigste i et demokrati. Ved folketingsvalg har den 
enkelte	vælger	indflydelse	på,	hvilke	politikere	og	hvilke	politiske	partier	der	
skal sidde i Folketinget. Her kan vælgerne altså give udtryk for deres holdninger 
til den hidtidige politik og til den politik, de ønsker fremover. Den enkelte vælger 
har ikke pligt til at stemme ved et folketingsvalg. Siden år 2000 har mellem 
84 og 88 procent – i gennemsnit 86 procent – af vælgerne stemt, når der har 
været	folketingsvalg.	Det	er	en	høj	andel	i	forhold	til	de	fleste	andre	lande	–	også	
Danmarks nabolande. I Sverige har valgdeltagelsen til sammenligning været på 
84 procent, i Norge 77 procent, i Tyskland 76 procent og i Storbritannien 65 
procent, når der siden 2000 har været valg til de pågældende landes nationale 
parlamenter. 
 
Der skal afholdes folketingsvalg mindst hvert fjerde år. Det står i grundloven. 
Folketingets	medlemmer	vælges	således	for	højst	fire	år	ad	gangen,	men	der	er	
ingen øvre grænse for, hvor mange gange et medlem kan stille op til Folketinget 
og blive valgt. Det er statsministeren, der har ansvar for, at der udskrives nyvalg, 
inden	valgperioden	udløber.	Det	kan	være	efter	de	fire	år	eller	tidligere,	hvis	
statsministeren ønsker det.

Folketingsvalg afholdes som almindelige, direkte og hemmelige valg.

* Almindelige betyder, at alle personer med dansk indfødsret har valgret og 
dermed ret til at stemme ved valget. De skal dog være fyldt 18 år (myndig-
hedsalderen) og have fast bopæl i riget, det vil sige i Danmark, i Grønland eller 
på Færøerne.
* Direkte betyder, at der stemmes direkte på de opstillede kandidater eller 
partier.
* Hemmelige vil sige, at man som vælger frit kan afgive sin stemme, uden at 
andre kan se, hvem man stemmer på.

En person, der har valgret til Folketinget, opfylder normalt også betingelserne for at 
kunne blive valgt til Folketinget. Man siger, at vedkommende er valgbar. For at være 
valgbar skal man således blandt andet have dansk indfødsret, være fyldt 18 år og 
have fast bopæl i riget (Danmark, Færøerne eller Grønland). Men man må ikke være 
straffet	for	noget,	som	i	folks	øjne	gør	én	uværdig	til	at	sidde	i	Folketinget.	Det	er	
Folketinget, der bestemmer, om et dømt medlem skal anses som uværdigt.

### Valgsystemet

Hvis man ønsker at stille op til et folketingsvalg, kan det ske på to måder. Man 
kan stille op som kandidat for et parti, der har ret til at deltage i valget, et såkaldt 
opstillingsberettiget parti, som så skal godkende én. Det er langt det mest 
almindelige. Alle partier, som blev valgt ved sidste folketingsvalg, er automatisk 
opstillingsberettigede. For de andre partier gælder der særlige regler. For at et 
parti kan blive opstillingsberettiget, skal det have indsamlet et vist antal under-
skrifter, som skal godkendes af indenrigsministeren. Normalt er der tale om 
cirka 20.000 underskrifter. Men man kan også stille op som kandidat og blive 
valgt til Folketinget uden for partierne. Så skal mindst 150 vælgere i ens opstil-
lingskreds skrive under på, at de anbefaler én, før man kan stille op. Meget få er 
blevet valgt på denne måde

Alle stemmeberettigede, der bor i Danmark, modtager automatisk et valgkort. 
På valgdagen kan borgeren stemme på to forskellige måder. Man kan stemme 
på en bestemt politiker (kandidat). Det kaldes en personlig stemme. Man kan 
også stemme på et politisk parti. Det kaldes en partistemme. Man skal kun sætte 
ét	kryds	på	stemmesedlen.	Der	kan	altså	ikke	stemmes	på	flere	partier	eller	på	flere	kandidater.	Når	stemmerne	er	talt	op,	fordeles	mandaterne	(pladserne)	i	
Folketinget efter en metode, som er besluttet på forhånd.

Når folketingsvalget er overstået, forhandler de valgte partier og medlemmer 
om, hvem der skal danne regering. Alle vælgere kan også brevstemme forud for 
valget i stedet for at møde op på valgstedet og stemme på selve valgdagen. Det 
foregår ofte ved, at man møder op på Borgerservice i sin kommune og afgiver 
sin stemme i en brevkonvolut. Men brevstemmer kan også ofte afgives på for 
eksempel sygehuse og plejehjem, hvor mange vælgere har svært ved at bevæge 
sig til valglokalerne på grund af sygdom eller alderdom.

Det danske valgsystem er sådan indrettet, at Folketingets sammensætning så 
vidt muligt kommer til at afspejle, hvem vælgerne har stemt på.

Mandaterne fordeles efter forholdstalsmetoden. Det betyder, at et politisk parti 
så vidt muligt får den samme andel af pladserne i Folketinget som er partiets 
andel af de afgivne gyldige stemmer. Har et parti for eksempel fået ti procent af 
stemmerne, skal det rundt regnet have ti procent af mandaterne.

Det danske valgsystem kræver normalt, at et parti får mindst to procent af de 
afgivne gyldige stemmer for at komme i Folketinget. Denne såkaldte spærre-
grænse er lavere end i mange nabolande. I Sverige og Norge er den for eksempel 
fire	procent	og	i	Tyskland	fem	procent.	I	praksis	betyder	det,	at	flere	partier	
gennem tiderne har været repræsenteret i Folketinget i sammenligning med 
parlamenterne i de ovennævnte nabolande. Siden 1973 har der været mellem 
syv og 12 partier, som er blevet valgt til Folketinget ved hvert valg. I fx Holland er 
der dog ingen spærregrænse, så her bliver et parti repræsenteret i parlamentet, 
hvis blot det får stemmer nok til et enkelt mandat på landsplan. Det hollandske 
parlament	har	derfor	typisk	haft	endnu	flere	partier	end	det	danske.

```{figure} ../images/image_p81_1.jpeg
:alt: Stemmeboks i valglokale.

Stemmeboks i valglokale.
```

```{figure} ../images/image_p81_2.jpeg
:alt: Debat mellem partilederne, 2021. Foto: Mads Claus Rasmussen/Ritzau Scanpix.

Debat mellem partilederne, 2021. Foto: Mads Claus Rasmussen/Ritzau Scanpix.
```

## 2.2.3 Hvordan arbejder demokratiet?
Det danske demokrati kommer tydeligt til udtryk, når Folketinget drøfter og 
behandler et lovforslag. Det er her, partierne viser deres forskellige politiske 
synspunkter og interesser. Det er her, man hører forskellige holdninger til, 
hvordan det danske samfund bør indrettes. Folketingets debatter om lovenes 
indhold er derfor meget centrale i folkestyret.

I lovgivningen kan Folketinget fastsætte rammerne for det danske samfund og 
for borgernes dagligdag. Både regeringen og det enkelte folketingsmedlem kan 
fremsætte lovforslag. Det vil sige foreslå en ny lov eller foreslå at ændre en 
gældende	lov.	I	praksis	fremsætter	regeringen	dog	langt	de	fleste	forslag	til	love.	
Det er nemlig ofte et stort arbejde at udarbejde lovforslag. Og den nødvendige 
viden	og	arbejdskraft	findes	især	hos	embedsmændene	i	regeringens	ministe-
rier.	Et	eller	flere	medlemmer	af	Folketinget	kan	dog	også	fremsætte	et	forslag	
til en folketingsbeslutning, der pålægger regeringen at udarbejde et lovforslag. 
En	folketingsbeslutning	skal	ligesom	love	vedtages	af	et	flertal	i	Folketinget.

Ideen til en ny lov eller en ændring af en eksisterende lov kan komme mange 
forskellige steder fra. Ideen kan for eksempel oprindeligt stamme fra en borger, 
en forening, en interesseorganisation eller en kommune.

```{figure} ../images/image_p82_1.jpeg
:alt: Møde i Folketingssalen. Foto: Statsministeriet.

Møde i Folketingssalen. Foto: Statsministeriet.
```

```{figure} ../images/image_p83_1.jpeg
:alt: Møde i Folketingssalen. Foto: Statsministeriet.

Møde i Folketingssalen. Foto: Statsministeriet.
```

De gør måske opmærksom på forhold, som de ønsker ændret. Det kan så nogle gange 
få en minister eller et folketingsmedlem til at tage sagen op. Andre gange er det en 
sag i medierne, der sætter den politiske dagsorden. Det kan for eksempel være en 
tv-udsendelse,	der	får	en	politiker	til	at	foreslå	en	ny	lov	eller	en	lovændring.	De	fleste	
initiativer kommer dog fra regeringen selv, når den skal føre sin politik ud i livet.

En del af den lovgivning, der gælder i Danmark, udspringer også af forskellige 
former for internationalt samarbejde. Her spiller især nye regler i EU en stor rolle.

Et lovforslag skal gennemgå tre behandlinger i Folketinget, før det kan blive endeligt 
vedtaget. Formålet er blandt andet at sikre, at lovforslagene bliver grundigt behandlet. 
Den	tredje	behandling	af	lovforslaget	slutter	med	en	afstemning.	Hvis	der	er	flertal	for	
lovforslaget,	er	det	vedtaget.	Hvis	der	er	et	flertal	imod,	bliver	det	forkastet.

Afstemningerne er kun gyldige, hvis over halvdelen af folketingsmedlemmerne 
deltager, det vil sige mindst 90 medlemmer. Når Folketinget har vedtaget et 
lovforslag, skal både kongen og en minister skrive det under. Herefter bliver loven 
offentliggjort	og	kan	træde	i	kraft.

## 2.2.4 Direkte demokrati: folkeafstemninger og borgerforslag
Det grundlæggende princip i det danske demokrati er, at de valgte politikere er 
befolkningens repræsentanter i Folketinget og i de øvrige politiske forsamlinger. 
Det	vil	sige,	at	politikerne	træffer	de	politiske	beslutninger	på	vegne	af	befolk-
ningen. Politikerne må til gengæld stå til ansvar over for vælgerne på valgdagen.

Dette repræsentative demokrati bliver nogle gange suppleret af et direkte 
demokrati i form af folkeafstemninger. Her deltager befolkningen direkte i den 
demokratiske beslutningsproces. De kan altså selv tage stilling til, om de er for 
eller imod et bestemt lovforslag.

Grundloven fastsætter, at nogle spørgsmål skal afgøres ved en folkeafstemning. 
Det gælder blandt andet, hvis grundloven eller valgretsalderen skal ændres. Et 
mindretal af Folketingets medlemmer på mindst en tredjedel, det vil sige 60 
medlemmer, kan også kræve, at et vedtaget lovforslag bliver forelagt folketings-
vælgerne	til	godkendelse	eller	forkastelse.	Der	findes	desuden	regler	om	folkeaf-
stemning, når Danmark afgiver selvbestemmelsesret (suverænitet) ved at deltage 
i et internationalt samarbejde. Hvis færre end 150 af Folketingets 179 medlemmer 
(men	dog	et	simpelt	flertal	på	mindst	90	medlemmer)	har	sagt	ja	til	Danmarks	
deltagelse i det internationale samarbejde, afholdes der folkeafstemning om, 
hvorvidt Danmark skal deltage i det internationale samarbejde. Denne bestem-
melse har fået særlig betydning i forbindelse med Danmarks medlemskab af EU.

Siden grundloven sidst blev ændret i 1953, har der været gennemført 16 folke-
afstemninger.	Over	halvdelen	af	dem	har	handlet	om	Danmarks	forhold	til EU.	
I  2000	 stemte	 et	 flertal	 af	 vælgerne	 imod,	 at	 den	 fælles	 europæiske	 mønt,	
euroen,	blev	indført	i	Danmark	i	stedet	for	den	danske	krone.	Der	var	flertal	i	
Folketinget for at indføre euroen, men vælgerne sagde altså nej. I 2009 stemte et 
flertal	for	ligestilling	mellem	kønnene	med	hensyn	til	i	arvefølgen	i	kongehuset,	
så mænd og kvinder har lige arveret til tronen. Ved den seneste afstemning i 
2022	stemte	et	stort	flertal	ja	til	at	afskaffe	forbeholdet	over	for	EU’s	forsvars-	
og sikkerhedspolitik.

Borgerne har siden 2018 også haft mulighed for at få indflydelse ved at stille
såkaldte borgerforslag. Dette giver borgere, der har valgret til Folketinget, mulighed
for at stille et forslag offentligt på hjemmesiden www.borgerforslag.dk. Det kræver
mindst fire borgere at kunne stille et borgerforslag. Andre borgere med valgret til
Folketinget har herefter mulighed for at støtte borgerforslaget. Får et borgerforslag
50.000 støtter inden 180 dage, overvejer Folketinget, om forslaget skal fremsættes i
Folketinget. Borgerne har ikke krav på, at et borgerforslag fremsættes i Folketinget.
Det skyldes, at grundloven siger, at kun medlemmer af Folketinget og ministre kan
fremsætte forslag i Folketinget. De fleste borgerforslag, som er blevet fremsat, har
dog ikke kunnet opnå flertal i Folketinget. Borgerforslaget om at give bedre rettigheder
for fødende kvinder, for eksempel til at have den samme jordmoder under
hele forløbet og til at overnatte på sygehuset efter fødslen, er dog et eksempel på et
borgerforslag, der er blevet vedtaget i Folketinget. Det skete i 2021.

## 2.2.5 Det lokale selvstyre i kommuner og regioner
Det lokale selvstyre er en hjørnesten i det danske folkestyre. Det har dybe 
rødder tilbage i historien, at lokalsamfundene løser mange af samfundets fælles 
opgaver.	Danmark	er	blandt	de	lande	i	Europa,	som	har	lagt	flest	opgaver	hos	
det lokale og regionale styre i kommuner og regioner. Især danske kommuners 
opgaver er vokset stærkt i takt med, at velfærdssamfundet har udviklet sig. 
Kommunerne	og	regionerne	løser	i	dag	en	bred	vifte	af	den	offentlige	sektors	
opgaver. På den måde er de et vigtigt fundament for velfærdssamfundet.

Det lokale selvstyre er et nærdemokrati. Det giver den enkelte borger mulighed 
for at påvirke de forhold, der er tæt på borgernes hverdag. Det kan være i 
kommunen eller i regionen. Det sker blandt andet gennem kommunale og regio-
nale valg. Ved siden af det nationale demokrati i Folketinget er der altså også et 
lokalt og regionalt demokrati i landets kommuner og regioner.

Kommunernes ret til selvstændigt at styre deres anliggender står i grund-
loven. Men der står ikke meget andet om kommunerne og heller ikke noget om, 
hvilke opgaver de skal løse. Det er Folketinget, der fastsætter rammerne for det 
lokale selvstyre og bestemmer kommunernes opgaver. Staten fører tilsyn med, 
hvordan kommunerne løser deres opgaver.

Tanken	bag	det	lokale	selvstyre	er,	at	de	offentlige	opgaver,	der	berører	de	enkelte	
borgeres dagligdag, skal løses så tæt på borgerne som muligt. Det kaldes ofte 
nærhedsprincippet. Der er også tradition for, at kommunerne så vidt muligt selv 
skal	kunne	beslutte,	hvordan	de	vil	løse	og	finansiere	de	lokale	opgaver.	Ofte	får	
kommunerne	mulighed	for	at	løse	offentlige	opgaver	på	den	måde,	der	passer	
bedst til de lokale behov og ønsker. Kommunerne har også ret til at udskrive skat. 
Dermed	er	de	selv	med	til	at	skaffe	de	fleste	af	pengene	til	at	løse	deres	opgaver.	

Der er dog stor forskel på den befolkning, der bor i de enkelte kommuner.

Nogle	kommuner	har	mange	flere	borgere	med	høje	indtægter	end	andre	og	dermed	
et	 bedre	 skattegrundlag.	 Andre	 kommuner	 har	 flere	 borgere	 på	 overførselsind-
komst (for eksempel kontanthjælp, arbejdsløshedsdagpenge eller førtidspension) 
og dermed højere udgifter. For at sikre at der er råd til et nogenlunde ensartet 
velfærdssamfund i hele Danmark, er der derfor en række kommunale udlignings-
ordninger	og	statslige	tilskud,	der	flytter	mange	penge	mellem	kommunerne.

Derudover er det Folketinget og regeringen, der fastsætter vilkårene for kommu-
nernes arbejde. Og forholdet mellem stat og kommuner er nogle gange præget 
af	konflikter.	Folketinget	og	regeringen	er	interesseret	i,	at	kommunerne	følger	
den nationale politik, og at alle kommuner i landet giver borgerne nogenlunde 
de samme tilbud og vilkår. Modsat synes nogle kommuner indimellem, at staten 
blander sig for meget i det lokale selvstyre. De mener, at kommunerne fratages 
muligheden for selv at bestemme, hvordan de vil løse opgaverne. 
 
Det danske kommunestyre udvikler sig hele tiden. 1. januar 2007 trådte en 
større strukturreform i kraft. Fra den dag blev 271 kommuner slået sammen til 
98, og de tidligere 14 amter blev erstattet af 5 regioner. Der er også lavet om på 
fordelingen af opgaverne mellem staten, kommunerne og regionerne. Staten og 
kommunerne kan selv udskrive skatter. Men i modsætning til de gamle amter 
har regionerne ikke mulighed for selv at udskrive skat, men modtager derimod 
penge til at afholde sine udgifter fra staten og kommunerne.

Danmark består således af af 98 kommuner og er inddelt i fem regioner:

* Region Hovedstaden med 29 kommuner
* Region Sjælland med 17 kommuner
* Region Syddanmark med 22 kommuner
* Region Midtjylland med 19 kommuner
* Region Nordjylland med 11 kommuner.

Region Hovedstaden og Region Sjælland bliver sammenlagt den 1. januar 2027. 
Den nye, sammenlagte region skal hedde Region Østdanmark.

```{figure} ../images/image_p86_1.jpeg
:alt: Kort over Danmarks kommuner og regioner.

Kort over Danmarks kommuner og regioner.
```
 
### Kommunalbestyrelser og regionsråd

De danske kommuner ledes af folkevalgte kommunalbestyrelser, som ofte kaldes 
byråd. Kommunalbestyrelsens formand kaldes borgmester og vælges af kommu-
nalbestyrelsen lige efter kommunalvalget. På samme måde ledes hver region af 
et regionsråd, der selv vælger en formand. Medlemmer af såvel kommunalbesty-
relser	som	regionsråd	vælges	for	fire	år	ad	gangen.	Valget	holdes	over	hele	landet	
hvert fjerde år i november, og kommunerne og regionerne kan ikke vælge at holde 
valg på andre tidspunkter.

Enhver myndig borger har ret til at deltage i kommunal- og regionalvalg. Man 
skal blot være fyldt 18 år og have fast bopæl i kommunen eller regionen. Man 
behøver altså ikke at have dansk indfødsret for at deltage i kommunal- og regi-
onalvalg. Det er nok, at man enten er statsborger i et andet EU-land, Island eller 
Norge	eller	uden	afbrydelse	har	boet	fast	i	Danmark	i	de	sidste	fire	år	forud	for	
valgdagen. Alle borgere, der har valgret til kommunalvalg og regionalvalg, kan 
som hovedregel også stille op som kandidater til disse valg.

De fleste landsdækkende politiske partier stiller også op til de lokale valg 
i kommuner og regioner, men andre partier og grupper kan også stille op. 
Lokale spørgsmål får tit lokale borgergrupper til at stille op på deres egne kandi-
datlister, de såkaldte lokallister. Lokallisterne kæmper ofte for helt bestemte 
lokalpolitiske mål.

Det seneste valg til kommunalbestyrelser og regionsråd blev afholdt den 16. 
november 2021. 

Som følge af dette valg fordeler borgmesterposterne i landets 98 kommuner sig 
således på de forskellige partier: 

* Socialdemokratiet 44 
* Venstre 34 
* Det Konservative Folkeparti 14 
* Socialistisk Folkeparti 2 
* Radikale Venstre 1 
* Liberal Alliance 1 

Derudover	fik	lokallisterne	2	borgmesterposter.

Som følge af valget til de fem regionsråd kommer 3 af formændene fra Social-
demokratiet, mens 2 kommer fra Venstre.
 
### De kommunale og regionale organisationer
Landets regioner og kommuner har mange ens opgaver og interesser. Derfor arbejder 
de tæt sammen gennem Danske Regioner og KL (Kommunernes Landsforening).  
De to organisationers overordnede målsætninger er at styrke det lokale selvstyre 
i regionerne og kommunerne. For eksempel repræsenterer KL kommunerne i 
forhandlinger med regeringen om kommunernes økonomi og om lovforslag.

```{figure} ../images/image_p88_1.jpeg
```

## 2.2.6 Demokratiets deltagere
Der er mange deltagere i et demokrati. Vælgerne er grundlaget for folkestyret. 
Det er dem, der forsyner politikerne med magt. I det daglige politiske liv spiller 
politikerne og partierne en central rolle, når der skal vedtages ny lovgivning. Men 
der	er	mange	andre,	der	prøver	at	få	indflydelse	på	de	demokratiske	beslutninger.	
Interesseorganisationer og foreninger forsøger at påvirke det politiske liv. Medierne 
betyder også meget for, hvilke spørgsmål der kommer på den politiske dagsorden. 
Derudover	spiller	det	private	erhvervsliv	og	den	offentlige	sektor	også	en	rolle.	Nogle	
af demokratiets mange deltagere bliver beskrevet i det følgende.

### Vælgerne
Det er demokratiets grundsætning, at al magt udgår fra folket, det vil sige 
vælgerne. Og der er hård kamp om vælgernes gunst. Stadig færre vælgere 
stemmer på det samme parti hele livet.
 
For	60	år	siden	stemte	de	fleste	vælgere	på	et	parti,	der	svarede	til	deres	arbejde	
og klasse i samfundet, og som varetog særligt deres økonomiske interesser. 
Arbejderne stemte typisk på Socialdemokratiet, bønderne stemte på Venstre, og 
selvstændigt erhvervsdrivende og borgerskabet stemte typisk på Det Konservative 
Folkeparti. Vælgerne var tro mod deres parti og mod partiets ideologi. De stemte 
ofte på samme parti hver eneste gang, næsten uanset hvordan partiet handlede i 
det politiske system. Sådan er det ikke længere. Vælgerne skifter langt oftere parti 
i dag. Vælgerne stemmer også i højere grad ud fra deres holdninger til spørgsmål, 
der ikke nødvendigvis har med deres egne økonomiske interesser at gøre.

Det kan være holdninger til enkeltsager, der er politisk aktuelle netop nu. Disse 
enkeltsager kan dreje sig om sundhed, indvandring, klima, hvor hårdt kriminalitet 
skal	straffes	eller	noget	helt	femte.	Omvendt	er	der	stadig	mønstre	i	stemme- 
afgivningen. Privatansatte stemmer forholdsvis mest på borgerlige partier.  
Offentligt	ansatte	stemmer	forholdsvis	mest	på	Socialdemokratiet	og	andre	partier	
på	venstrefløjen.	Mænd	stemmer	mere	på	borgerlige	partier,	og	kvinder	oftere	på	
partier	på	venstrefløjen.	Venstre	står	ofte	stærkt	i	landområderne.

### De politiske partier 
De politiske partier er nok de vigtigste deltagere i det danske demokrati. Ved valgene 
foregår den politiske kamp mellem partierne. Netop i valget mellem forskellige  
politiske partier kan vælgerne give udtryk for deres politiske synspunkter.

Partierne fungerer på den måde som talerør for befolkningens forskellige politiske 
holdninger,	men	de	har	også	stor	indflydelse	på	vælgernes	holdninger.	Når	partierne	
melder bestemte politiske holdninger ud, påvirker det vælgerne. Også i det daglige 
politiske arbejde spiller partierne en afgørende rolle i den løbende politiske debat.

De	politiske	partier	er	ikke	nævnt	i	grundloven.	Da	Danmark	fik	sin	første	grundlov	
i 1849, fandtes der ikke politiske partier, som de kendes i dag. Et medlem af 
Rigsdagen skulle tjene hele folket og ikke være bundet af særinteresser. Men 
efterhånden som folkestyret udviklede sig i anden halvdel af 1800-tallet og 
begyndelsen af 1900-tallet, opstod de politiske interessegrupper og partier. 

Man kan som borger være medlem af et af de politiske partier. Omkring 1950 
var cirka 650.000 personer medlem af et politisk parti. Det svarede til næsten 
hver fjerde med valgret til Folketingsvalg. Siden er tallet faldet betydeligt. I 2023 
var tallet omkring 110.000. Det svarer til omkring hver 40. med valgret til Folke-
tingsvalg. Det største parti, Socialdemokratiet, har omkring 28.000 medlemmer 
og det næststørste, Venstre, omkring 21.000. Det er partiernes medlemmer, der 
afgør, hvem et parti skal opstille som kandidater og dermed, hvilke kandidater 
resten af befolkningen kan stemme på ved et valg. Selv om de politiske partier 
har færre medlemmer, er de fortsat meget vigtige deltagere i det demokratiske 
liv,	og	de	har	også	stor	indflydelse	på	vælgernes	holdninger.
 
### Folketingsmedlemmerne
Et folketingsmedlem er kun bundet af sin personlige overbevisning og ikke af 
nogen forskrift fra vælgerne eller fra deres partier. Sådan står der i den danske 
grundlov. Det vil sige, at medlemmet i princippet kun repræsenterer sig selv. Han 
eller	hun	kan	derfor	stemme	imod	sit	partis	officielle	politik,	for	eksempel	hvis	
den strider imod vedkommendes personlige holdninger.

Som hovedregel følger de enkelte politikere dog deres partis politiske linje. 
I enkelte	sager	beslutter	et	parti	i	Folketinget,	at	dets	medlemmer	stilles	frit.	I de	
tilfælde fastlægger partiet ikke en fælles holdning. Oftest sker det i sager, der 
handler om moral og etik. Det kan for eksempel være i diskussioner om abort, 
kunstig befrugtning eller om homoseksuelles rettigheder. 

Et medlem af Folketinget kan også vælge at træde ud af sit parti, hvis han eller 
hun ikke længere føler sig enig med sit partis holdninger. Den pågældende kan i 
så fald blive enten løsgænger eller medlem af et andet parti. Men han eller hun 
bevarer sit medlemskab af Folketinget indtil næste folketingsvalg og kan fortsat 
deltage i afstemninger.

```{figure} ../images/image_p90_1.jpeg
:alt: Folketingets formand Søren Gade fra Venstre. Foto: Ida Marie Odgaard/Ritzau Scanpix.

Folketingets formand Søren Gade fra Venstre. Foto: Ida Marie Odgaard/Ritzau Scanpix.
``` 
### Interesseorganisationer og foreninger
I Danmark er der tradition for, at politikerne inddrager foreninger og interesse-
organisationer i de politiske beslutninger. De relevante organisationer bliver 
hørt og prøver at tilkendegive deres synspunkter over for ministerierne – for 
eksempel ved at skrive eller komme til møder – når der arbejdes med ny lovgiv-
ning, der berører deres interesser og medlemmer. De kan også efter aftale møde 
op i Folketingets forskellige udvalg. Interesseorganisationer søger på den måde 
at	opnå	indflydelse	og	at	påvirke	den	politiske	dagsorden.	Men	de	bidrager	også	
ofte med nyttig viden til den politiske proces. Interesseorganisationer indgår ofte 
i udvalg og arbejdsgrupper nedsat af regeringen.

Interesseorganisationer opstod samtidig med de politiske partier i slutningen af 
1800-tallet. De spiller fortsat en aktiv rolle i det politiske liv.

I begyndelsen var det arbejdsgiverforeninger, fagforeninger og landboforeninger. 
Mens partierne tog sig af den politiske kamp, fokuserede interesseorganisationerne 
mere snævert på medlemmernes interesser, herunder deres økonomiske forhold 
og arbejdsforhold. I denne periode og langt op i 1900-tallet var der tætte bånd 
mellem partier og interesseorganisationer. Socialdemokratiet samarbejdede fast 
med Landsorganisationen i Danmark (LO) – den største hovedorganisation for 
fagforeninger i Danmark, som nu hedder Fagbevægelsens Hovedorganisation (FH) 
– Det Konservative Folkeparti med Dansk Arbejdsgiverforening og Venstre med 
Landbrugsrådet (som nu hedder Landbrug og Fødevarer). Gennem de seneste 
cirka 25 år er de tætte bånd mellem partier og organisationer blevet løsere. Alle  
interesseorganisationer	søger	at	påvirke	de	fleste	partier	i	Folketinget.

Der er også kommet mange nye interesseorganisationer til. I dag dækker 
interesseorganisationer og foreninger næsten alle områder af det politiske 
liv. De gamle organisationer er suppleret af en række nye inden for områder 
som for eksempel klima, sundhed og uddannelse.

### Medierne og den offentlige debat
Medierne	spiller	på	flere	måder	en	vigtig	rolle	for	demokratiet	i	Danmark.	På	den	
ene side er radio, tv, aviser, blade og sociale medier med videre med til at bringe 
den politiske debat ud til en bredere kreds af borgere. På den anden side fungerer 
medierne også som kanaler, hvor borgerne kan bidrage til debatten med deres 
meninger. Endelig kan medierne også selv påvirke den politiske dagsorden. På alle 
tre måder fungerer de som et bindeled mellem politikere og vælgere.

De danske medier er uafhængige af regeringen. Derfor kan de frit debattere og 
forholde sig kritisk til den politiske dagsorden. Tidligere fungerede en række danske 
aviser som talerør for de politiske partier. De var med andre ord partipolitisk styret. 
Selv	i	mange	mindre	byer	udkom	fire	aviser,	der	repræsenterede	de	fire	gamle	
partier: Socialdemokratiet, Venstre, Det Radikale Venstre og Det Konservative Folkeparti. Aviserne gengav trofast partiets synspunkter, og læserne var ofte 
medlemmer af partiet. I løbet af 1960’erne ændrede aviserne karakter og 
frigjorde	sig	fra	de	politiske	partier.	De	fleste	aviser	har	imidlertid	stadig	politiske	
holdninger, som kan være borgerlige eller venstreorienterede. Men disse hold-
ninger kommer overvejende frem i avisernes såkaldte ledere, som er avisernes 
egne kommentarer til de politiske begivenheder.

Siden 1980’erne har aviserne endnu tydeligere påtaget sig opgaven som 
”samfundets vagthund”. Det vil sige, at de på borgernes vegne holder øje med 
alle	 former	 for	 magthavere.	 På	 de	 fleste	 medier	 opfattes	 en	 historie,	 der	 er	
kritisk over for magten, som en god nyhedshistorie. Derfor taler man også om 
medierne som ”den fjerde statsmagt”.

De	 seneste	 cirka	 15	 år	 er	 den	 politiske	 debat	 i	 stigende	 grad	 flyttet	 over	 på	
sociale medier som fx Facebook, X (tidligere Twitter), TikTok eller Instagram. Her 
kan politikerne selv udlægge eller kommentere på en sag i stedet for at stille 
op til et interview med journalister i aviser, radio eller på tv. Befolkningen kan 
ligeledes selv kommentere, stille spørgsmål, skrive eller dele et opslag om poli-
tiske emner. På den ene side har fremkomsten af sociale medier givet borgerne 
lettere og mere direkte adgang til at kommunikere med hinanden og med politi-
kerne. På den anden side foregår debatten på sociale medier ofte, uden at jour-
nalisterne har mulighed for at stille kritiske spørgsmål. Det kan bidrage til at 
svække mediernes mulighed for at være 'samfundets vagthund'.

```{figure} ../images/image_p92_1.jpeg
:alt: Studieværter før nyheds udsendelse på TV2. Foto: Jens Dresling/Ritzau Scanpix.

Studieværter før nyheds udsendelse på TV2. Foto: Jens Dresling/Ritzau Scanpix.
```
 
## 2.2.7 Demokrati i hverdagen – medborgerskab
Demokratiet er bredt ud til mange dele af det danske samfund. Der er for 
eksempel tradition for, at borgerne kan være med til at fastlægge rammerne 
for deres hverdag. Eksempelvis i den lokale skole, hvor forældre og elever kan 
diskutere skolens forhold i skolebestyrelsen eller i klasse- og elevråd. Dette 
demokrati	i	hverdagen	finder	man	også	i	bestyrelser	i	bolig-	og	andelsforeninger.	
Der	er	også	en	lang	tradition	for,	at	medarbejderne	har	indsigt	i	og	indflydelse	på	
forholdene på deres arbejdsplads via et såkaldt samarbejdsudvalg. I alle disse 
sammenhænge arbejder man efter demokratiske principper.

Danmark er også kendetegnet ved et rigt forenings- og organisationsliv. Der 
findes	ikke	mange	andre	lande,	hvor	folk	er	medlem	af	så	mange	foreninger	
og organisationer. Omkring 90 procent af den danske befolkning er medlem af 
mindst én forening, og omkring 35 procent har udført frivilligt arbejde gennem 
en	forening.	I	gennemsnit	er	hver	enkelt	dansker	medlem	af	tre-fire	foreninger	
eller organisationer. Det kan være organisationer på arbejdsmarkedet eller 
fritidsorganisationer, hvor medlemmerne samler sig om en fælles hobby eller 
interesse som fodbold, spejder, fugleliv, skak eller keramik. Andre er medlem 
af organisationer, der vil fremme bestemte formål, for eksempel at beskytte 
miljøet som Dansk Naturfredningsforening.

```{figure} ../images/image_p93_1.jpeg
:alt: Far og børn deltager i landsindsamlingen for Dansk Røde Kors.  Foto: Emil Helms/Ritzau Scanpix.

Far og børn deltager i landsindsamlingen for Dansk Røde Kors.  Foto: Emil Helms/Ritzau Scanpix.
``` 

For mange borgere virker foreningslivet og hverdagsdemokratiet også som en 
træning i demokrati. Her drøfter man sager med hinanden, indhenter viden, 
afprøver argumenter, indgår kompromiser og stemmer om forslag. Deltagerne 
bliver	på	den	måde	vant	til	at	prøve	at	finde	rimelige	løsninger	på	de	problemer,	
de er samlet om. Livet i foreningerne og demokratiet i hverdagen giver med 
andre ord borgerne et praktisk kendskab til demokratiske værdier og principper.

Den mest udbredte demokratiske aktivitet er at stemme, når der er valg. Man 
har	ikke	pligt	til	at	stemme,	men	det	gør	langt	de	fleste	alligevel	–	og	valgdelta-
gelsen, det vil sige hvor mange med valgret, der stemmer, er ret høj sammen-
liget	med	de	fleste	andre	lande.	Den	er	særligt	høj,	når	der	er	valg	til	Folketinget	
(gennemsnit 86 procent siden år 2000). Den er lidt lavere, når der stemmes til 
kommunale og regionale valg (gennemsnit 73 procent siden 2000) og lidt lavere 
endnu til Europa-Parlamentet (gennemsnit på 58 procent siden 2000).

Den	generelt	høje	stemmeprocent	i	Danmark	kan	have	flere	forklaringer.	En	af	
dem er, at danskerne som børn og unge opdrages til demokratiet. De lærer tidligt 
demokratiske værdier at kende, og det at stemme er en afgørende demokratisk 
værdi. Det sker blandt andet i folkeskolen og på ungdomsuddannelserne. En 
anden forklaring er, at den stærke tradition for at være med i foreninger styrker 
borgernes demokratiske værdier og evne til at begå sig i organisationer. Endelig 
kan det også betyde noget, at demokratiet i Danmark fra begyndelsen har været 
et folkeligt projekt. Demokratiet blev båret frem af ikke mindst bønderne og 
arbejderne. De blev tidligt organiseret i de store bevægelser, der blev til parti-
erne Venstre og Socialdemokratiet. Det har skabt en tradition for demokratisk 
deltagelse, som stadig præger Danmark. Danskerne er i dag generelt meget 
tilfredse med deres demokrati. De har tillid til demokratiets institutioner, stat, 
region og kommune. Men ikke nødvendigvis til de valgte politiske ledere – tilliden 
til politikerne går op og ned.

Befolkningens politiske deltagelse er høj sammenlignet med mange andre 
lande. Men set over længere tid har deltagelsen ændret karakter. Færre er i dag 
medlem af et politisk parti, selv om alle kan blive medlem af et, hvis de vil. Og 
de såkaldte græsrodsbevægelser spiller i dag en mindre rolle, end de gjorde i 
1970’erne og 1980’erne. I stedet er der skabt nye måder at udtrykke politiske 
holdninger på. Det kan være ved at skrive under på en politisk erklæring (under-
skriftsindsamling), ved at give penge til en politisk eller humanitær sag eller ved 
at tage politiske eller etiske hensyn som forbruger. Mange deltager også i poli-
tiske diskussioner på sociale medier som X (Twitter) og Facebook på Internettet.
 
