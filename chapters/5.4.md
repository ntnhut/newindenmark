# 5.4

5.4 
MUSIK
De mange store horn, der er bevaret fra bronzealderen (1700-500 før Kristus), 
tyder	på,	at	musik	har	været	kendt	i	Danmark	i	flere	tusinde	år.	Man	ved	dog	
ikke med sikkerhed, hvad de smukke såkaldte ”lurer” har været brugt til. De er 
fundet parvis, og eftertiden har forsøgt at spille på dem, men hvordan det skal 
gøres, vides ikke med sikkerhed. I det hele taget er oplysningerne om musikken 
før kristendommens indførelse i 900-tallet meget sparsomme. 
Med kristendommen kom den katolske kirkemusik til Danmark, og efter refor-
mationen i 1536 blev salmesangen, hvor menigheden skulle synge med, en vigtig 
del af gudstjenesten. Reformationen er derfor også blevet kaldt den syngende 
revolution, og riget blev samlet om salmebøger, som var autoriseret af kongen, 
og som alle skulle bruge – den første udkom i 1569.
Thomas Kingo (1634-1703), Hans Adolph Brorson (1694-1764), Nikolaj Severin 
Frederik Grundtvig (1783-1872) og Bernhard Severin Ingemann (1789-1862) 
er de vigtigste salmedigtere. Deres værker spænder fra salmer med en stærk 
bevidsthed om, at livet ikke er evigt (Kingo) og en dyrkelse af en inderlig og følel-
sesfuld tro (Brorson) til salmer, der hylder naturen, barnet og livet på jord som 
en del af Guds skaberværk (Grundtvig og Ingemann).
I	slutningen	af	1700-tallet	og	begyndelsen	af	1800-tallet	indvandrede	flere	tyske	
musikere og komponister til Danmark og fornyede musikken. Friedrich Kuhlau 
(1786-1832) skrev musik til det nationalromantiske festspil Elverhøi (1828), hvor 
musikken til digteren Johannes Ewalds (1743-81) ”Kong Christian stod ved højen 
mast” (1778/79), den ene af Danmarks to nationalsange og Danmarks kongesang, 
indgår. Teksten til ”Kong Christian stod ved højen mast” er skrevet i 1778/79 af 
Johannes Ewald (1743-81). Danmark 
har som et af de eneste lande i verden 
to nationalsange. Den anden national-
sang er ’Der er et yndigt land’, som 
Adam Oehlenschläger skrev teksten 
til i 1819, hvortil Hans Ernst Krøyer 
(1798-1879) komponerede musikken 
i 1835. 
En af Højskolesangbogens mest kend te 
komponister er Carl Nielsen (1865-
1931), der havde rod i et folkeligt 
musikliv på Fyn.
Han blev med sine operaer, symfonier, 
kammermusik og sange den mest 
fremtrædende 
danske 
komponist 
nogensinde.
Komponisten, Carl Nielsen.
 
 Hans	musik	tog	afsæt	i	1800-tallets	romantiske	stil,	men	han	fik	forenet	det	
folkelige og det moderne, og han arbejdede både med enkel og meget kompli-
ceret musik. Carl Nielsen var gift med billedhuggeren Anne Marie Carl-Nielsen.
Dansk jazzmusik har talt fremragende musikere, kapelmestre og komponi-
ster fra Leo Mathisen (1906-69) til Palle Mikkelborg (født 1941) og den dansk- 
amerikanske Marilyn Mazur (født 1955). I 1960’erne var København hjemsted 
for en række amerikanske jazzmusikere: eksempelvis Stan Getz, der søgte et 
kunstnerisk fristed i Danmark i en periode, hvor USA var præget af uroligheder 
og raceforfølgelse. 
I det 20. og 21. århundrede har rock- og popmusikken haft et meget stort 
publikum. Mange forskellige strømninger gør sig gældende, og komponisten 
Bent Fabricius Bjerre (1924-2020) blev kendt for at skrive stribevis af melo-
dier	til	film	og	tv-serier	som	eksempelvis	Matador.	Blandt	de	vigtigste	bands	og	
musikere er Gasolin, Anne Linnet og TV2. Gasolin med forsangeren Kim Larsen 
(1945-2018) kombinerede pop og rock og bidrog til den danske sangskat med 
sange som ”Kvinde min” (1975) og ”Hva’ gør vi nu, lille du?” (1976). Kim Larsen 
fik	en	lang	karriere	som	sanger	og	sangskriver,	og	mange	af	hans	sange	bliver	
brugt ved familiefester, fordi han kan udtrykke følelser, humor og solidaritet på 
en enkel og underfundig måde.
Gasolin, dansk rockgruppe i 1970’erne. Foto: Ritzau Scanpix.
Anne Linnets sang ”Smuk og dejlig” (1976) handler om lesbisk kærlighed, og 
bandet TV2 fra Aarhus, der selvironisk kaldte sig selv ”Danmarks kedeligste 
orkester”, synger om blandt andet hverdagen, kærligheden og om vigtigheden af 
at turde leve livet og gribe dets muligheder. Blandt TV2’s mest kendte numre er 
”Nærmest lykkelig”. I 1990’erne havde den dansk-norske musikgruppe Aqua stor 
succes med deres dansepop, hvor særligt nummeret ”Barbie Girl” var et globalt 
hit. Aqua udgav to albums i deres storhedstid, og med omkring 28 millioner 
solgte cd’er er det en af de mest sælgende danske musikgrupper nogensinde.
 
 I de senere år har særligt gruppen Lukas Graham med forsangeren Lukas 
Forchhammer (født 1988) i spidsen haft stor succes i både Danmark og interna-
tionalt. Gruppen udgav sit første album i 2012, og nummeret ”7 Years” er et af de 
mest indtjenende danske numre i 2010’erne. Og Karen Marie Ørsted (født 1988), 
som er kendt under kunstnernavnet MØ, slog igennem med singlen ’Pilgrim’ i 
2013 og har siden blandt andet udgivet ’Kamikaze’ og ’Final Song’. Sammen med 
det amerikanske band Major Lazer og den canadiske sanger Justin Bieber udgav 
hun desuden i 2016 singlen ”Cold Water”, som blev et stort internationalt hit.
Danmark har vundet Eurovision Song Contest (Det Europæiske Melodi Grand 
Prix) tre gange. Første gang var i 1963 med ”Dansevise”, som blev fremført af 
Grethe Ingmann (1938-90) og Jørgen Ingmann (1925-2015). Anden gang i år 
2000 med ”Smuk som et stjerneskud/Fly on the Wings of Love”, skrevet og frem-
ført af duoen Brødrene Olsen, der består af Jørgen Olsen (født 1950) og Niels 
Olsen (født 1954). Tredje gang var 2013 med ”Only Teardrops ”, som blev sunget 
af Emmelie de Forest (født 1993).
Emmelie de Forest, vinder af Det Europæiske Melodi Grand Prix 2013.  
Foto: Keld Navntoft/Ritzau Scanpix.
 
 ---

<!-- Figures extracted from nearby pages -->

```{figure} ../images/image_p156_1.jpeg
:alt: Your Rainbow Panorama, Olafur Eliasson 2011, ARoS Aarhus Kunstmuseum. Foto: Tue Schou Pedersen.

   Your Rainbow Panorama, Olafur Eliasson 2011, ARoS Aarhus Kunstmuseum. Foto: Tue Schou Pedersen.

```{figure} ../images/image_p157_1.jpeg
:alt: nogensinde.

   nogensinde.

```{figure} ../images/image_p158_1.jpeg
:alt: Gasolin, dansk rockgruppe i 1970’erne. Foto: Ritzau Scanpix.

   Gasolin, dansk rockgruppe i 1970’erne. Foto: Ritzau Scanpix.
