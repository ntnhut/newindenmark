# 1.10 Danmark besat af Tyskland (1940-45)

Hitlers angreb på Polen i september 1939 medførte, at Stor-
britannien og Frankrig erklærede Tyskland krig. Dermed var 2. 
Verdenskrig brudt ud i Europa. Danmark var besat af Tyskland 
fra 1940 indtil krigens afslutning i 1945. Danmark samarbej-
dede med tyskerne for at mildne besættelsesvilkårene, men 
under krigen voksede en dansk modstandsbevægelse frem. 
Samtidig lykkedes det for Danmark at redde langt de fleste af 
landets jøder fra Nazi-Tysklands folkemord, Holocaust.

---

## 1.10.1 Besættelse og samarbejde

Danmark og Norge blev angrebet og besat af det tyske militær den 9. april 1940. 
Den tyske forklaring var, at Tyskland ville beskytte de to lande mod britisk besæt-
telse. Men Tysklands besættelse af Danmark skyldtes især, at man var interes-
seret i Norge. Den tyske krigsførelse var afhængig af leverancer af jernmalm 
fra Nordsverige, som skulle udskibes gennem byen Narvik på den isfri, norske 
atlanterhavskyst. Den forsyning af råvarer havde briterne også vist interesse for.

Desuden ønskede Tyskland sin adgang til verdenshavene sikret via Norges 
langstrakte kyst. Da Danmark er det land, som ligger mellem Norge og Tysk-
land,	havde	tyskerne	brug	for	at	have	adgang	til	flyvepladsen	i	Aalborg	som	
mellemstation. Endeligt gjorde Danmarks placering ved Nordsøen landet til en 
uundværlig del af det tyske forsvarsværk mod en eventuel allieret invasion af 
den europæiske vestkyst.

```{figure} ../images/image_p37_1.jpeg
:alt: Tyske fly over København den 9. april 1940.

Tyske fly over København den 9. april 1940.
```
 
Tidligt om morgenen den 9. april blev angrebet indledt, da tyske tropper gik 
over grænsen i Sønderjylland. Danmarks militære modstand mod angrebet var 
ubetydelig og varede kun i ganske få timer. Det betød, at kun få danske soldater 
mistede livet i forbindelse med angrebet. Tysklands militære magt var så stor, at 
regeringen ikke mente, at det ville nytte fortsat at gøre modstand. 

Tyskland krævede, at Danmark skulle samarbejde med besættelsesmagten. Det 
gik Danmark nødtvungent ind på. Den danske regering blev ikke afsat, men fort-
satte som samlingsregering under socialdemokratisk ledelse, dog under tysk 
kontrol. Også kongen fortsatte som regent. Formelt set bevarede Danmark sin 
status som suveræn, neutral stat, selv om landet var besat af tyske tropper. Og 
for	de	fleste	danskere	fortsatte	–	i	hvert	fald	de	første	år	af	besættelsen	–	livet	
stort set uden de store forandringer.

Den 10. maj 1940 – en måned efter den danske overgivelse – blev også Frankrig 
invaderet af Tyskland, som besejrede de franske styrker på mindre end seks 
uger. Dermed stod Storbritannien næsten alene tilbage i kampen mod Hitler, og 
en allieret sejr syntes langt borte. 

Men	den	tyske	krigsførelse	fik	stigende	problemer,	som	årene	gik,	og	flere	og	
flere	begyndte	at	tro	på	en	allieret	sejr.	Afgørende	i	denne	sammenhæng	blev	
to begivenheder i 1941. Det var Tysklands invasion (’Operation Barbarossa’) af 
Sovjetunionen den 22. juni, og da Japan, som var på Tysklands side i krigen, 
bombede	den	amerikanske	flåde	i	Pearl	Harbor	på	Hawaii	i	Stillehavet	den	7.	
december. Dermed blev både Sovjetunionen og USA trukket ind i krigen på alli-
eret side, og Tyskland havde således fået for mange og for stærke fjender til, at 
det på lang sigt var muligt at vinde krigen.

I de første år af besættelsen var der nogenlunde ro i Danmark på trods af krigen, 
men fra 1942 begyndte danskernes modstand mod den tyske tilstedeværelse i 
landet at vokse. 

Tyskerne mente hverken, at den danske regering gjorde nok for at slå denne 
modstand ned eller i øvrigt bidrog til at sikre tyske interesser i landet. Efter en 
større krise i det dansk-tyske forhold i oktober 1942 blev der efter tysk krav 
dannet en ny regering under ledelse af Erik Scavenius, der var tidligere uden-
rigsminister og en kraftig fortaler for samarbejdspolitikken med Tyskland.

I august 1943, hvor det stod mere og mere klart, at Tyskland ville tabe krigen, 
kom	der	imidlertid	store	strejker	i	flere	danske	byer	som	følge	af	stadig	hårdere	
tyske krav. Den 29. august 1943 besluttede regeringen at indgive sin afskeds-
begæring til kongen, efter at Scavenius havde afvist tyskernes krav om at gribe 
aktivt ind mod strejkerne og den stadigt voksende modstand mod den tyske 
besættelse, herunder det tyske krav om dødsstraf for sabotage. Dermed slut-
tede den danske regerings samarbejdspolitik med Nazi-Tyskland. Den tyske 
besættelsesmagt opløste samtidig det danske militær.
 
```{figure} ../images/image_p39_1.jpeg
:alt: Uroligheder i Odense i august 1943. Foto: Nationalmuseet.

Uroligheder i Odense i august 1943. Foto: Nationalmuseet.
```

Den	danske	flåde	sænkede	selv	hovedparten	af	sine	skibe	i	1943,	for	at	de	ikke	
skulle falde i tyske hænder. Derefter havde Danmark reelt ingen regering, selv 
om kongen havde nægtet at modtage regeringens afskedsbegæring. I praksis 
blev landet derefter styret af departementscheferne, det vil sige ministeriernes 
øverste administrative chefer. De videreførte i et vist omfang, og mere uformelt, 
koordinationen med den tyske besættelsesmagt for at beskytte befolkningen 
mest muligt på trods af den nye og mere alvorlige situation i landet.

```{figure} ../images/image_p39_2.png
:alt: Sænkning af krigsskibet Peder Skram i 1943. Foto: Nationalmuseet.

Sænkning af krigsskibet Peder Skram i 1943. Foto: Nationalmuseet.
```

## 1.10.2 Redningen af de danske jøder

I 1940 levede der cirka 8.000 jøder i Danmark. Mere end 7.000 af dem nåede at 
flygte	fra	nazisternes	forfølgelser	under	besættelsen.	De	fleste	blev	hjulpet	til	
Sverige af danske medborgere, lige inden tyskerne i oktober 1943 forsøgte at 
anholde de danske jøder. Op mod 500 danske jøder blev dog sendt til koncen-
trationslejre i Tyskland, hvor mange omkom. I europæisk målestok overlevede 
en meget stor andel af de danske jøder dog dette folkemord, som også kendes 
under navnet Holocaust. I alt myrdede Nazi-Tyskland seks millioner af Europas 
cirka	ni-ti	millioner	jøder	under	krigen	–	de	fleste	ved	masseskydninger	eller	i	
gaskamre i udryddelseslejre.

## 1.10.3 Island bliver selvstændigt
I 1944 løsrev Island sig endegyldigt efter 564 år under Danmark. I anden halvdel 
af 1800-tallet opstod der en stærk selvstændighedsbevægelse i Island, som i 
1918 med den såkaldte Forbundslov havde fået udstrakt selvstyre i et forbund – 
en ”personalunion” – med Danmark. Det vil sige, at den danske konge også var 
konge i Island. Videre blev den islandske udenrigs- og forsvarspolitik varetaget 
af Danmark. 

Under	2.	Verdenskrig	fik	Islands	geografiske	placering	midt	i	den	nordlige	del	af	
Atlanterhavet stor betydning. Fly og skibe på vej fra USA til Europa kunne bruge 
øen som base. Storbritannien besatte derfor Island i maj 1940 for at forhindre 
en tysk invasion. Senere under krigen overtog USA forsvaret af det islandske 
område. 

Forbundsloven i 1918 udløb i 1943, og Danmark, som var under tysk besættelse 
havde derfor ikke reel mulighed for at genforhandle den. Ved en folkeafstem-
ning besluttede en næsten enig islandsk befolkning sig for fuld selvstændighed. 
Republikken Island blev således udråbt den 17. juni 1944, som derfor blev 
Islands nationaldag.

## 1.10.4 Modstand og befrielse
De	sidste	år	af	besættelsen	var	præget	af	flere	og	flere	sabotageaktioner	både	
mod det tyske militær i Danmark og mod de danskere, der samarbejdede med 
besættelsesmagten. Frihedsrådet blev oprettet i september 1943. Det var en 
illegal komité, hvor lederne fra de forskellige modstandsbevægelser koordine-
rede modstanden mod den tyske besættelsesmagt. En stor strejke i København 
i juli 1944 gav anledning til øget kontakt mellem modstandsbevægelse og poli-
tikere. Efter strejken samarbejdede Frihedsrådet og de danske politikere om 
at få Danmark anerkendt som allieret i kampen mod Tyskland. Det modsatte 
Sovjetunionen sig dog.
 
I foråret 1945 kollapsede det nazistiske Tyskland efter hårde kampe i Europa. 
Den	5.	maj	blev	Danmark	officielt	befriet	af	britiske	styrker	efter,	at	de	tyske	
tropper havde overgivet sig. På Bornholm nægtede tyskerne dog at overgive sig. 
I besættelsens sidste dage blev øen derfor angrebet af sovjetiske styrker, som 
blev på øen frem til foråret 1946. I alt blev cirka 7.000 danskere dræbt under   2. Verdenskrig, heraf var mange søfolk, der sejlede i allieret krigstjeneste.

```{figure} ../images/image_p41_1.jpeg
:alt: Fejring af befrielsen i København den 5. maj efter fem års tysk besættelse.

Fejring af befrielsen i København den 5. maj efter fem års tysk besættelse.
```

Danmark blev således ikke så hårdt ramt af 2. Verdenskrig som mange andre 
europæiske lande. 2. Verdenskrig er med cirka 60 millioner døde verden over 
den blodigste krig i verdenshistorien, og dødstallet var langt højere i næsten alle 
andre tysk besatte lande – for eksempel mistede Holland cirka 200.000 borgere, 
og i Østeuropa, hvor krigen var langt blodigere end i Vesteuropa, mistede Polen 
alene fem-seks millioner borgere. 

De relativt lave dødstal og begrænsede ødelæggelser skyldes for det første den 
hurtige danske overgivelse i april 1940 og den efterfølgende samarbejdspolitik 
med tyskerne. For det andet skyldes det, at de tyske tropper i Danmark – bortset 
fra dem på Bornholm – overgav sig uden kamp ved krigens afslutning i 1945, 
allerede før de allierede styrker ankom til landet. Krigens væsentlige kamp-
handlinger mellem stormagterne nåede således aldrig til Danmark. 

Der var dog knaphed på mange varer i Danmark. For at styre forbruget og for at 
kunne fordele de knappe forsyninger ud til alle indførtes såkaldt rationering på 
for	eksempel	benzin,	gas,	el,	sukker,	kaffe,	te,	mel,	brød,	sæbe,	kød	og	smør.	Det	
betød, at hver borger kun kunne købe en begrænset mængde af disse varer. Flere 
af vintrene under besættelsen var usædvanligt kolde med temperaturer ned til 
minus 30 grader, og manglen på brændsel (for eksempel olie og kul) gjorde det 
svært at opvarme boliger, skoler og arbejdspladser. Men i modsætning til mange 
andre lande var der dog aldrig sult i Danmark. Det politiske system overlevede 
også	krigen.	Modstandsbevægelsen	fik	en	vis	politisk	indflydelse	i	tiden	lige	efter	
befrielsen, men de gamle politikere og partier vendte hurtigt tilbage til magten.
