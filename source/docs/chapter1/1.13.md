# 1.13 Danmark i det globale samfund (1990-)
Danmarkshistorien har siden 1990 stået i globaliseringens tegn. 
Berlinmuren og Jerntæppet faldt, og nye konflikter brød ud. 
Kampen mod terrorisme har også præget verden og Danmark, 
og har spillet en ny og mere aktiv rolle i internationale forhold. 
EF udvidede det politiske samarbejde og blev omdøbt til Den  
Europæiske Union (EU), men danskerne tog kun tøvende det 
nye EU til sig. Landets økonomiske situation – dog afbrudt af en 
finanskrise i 2008 – forbedrede sig igen, og problemer med at 
integrere flygtninge og indvandrere i samfundet optog stadig 
flere. I 2020 ramte en global sundhedskrise med Covid-19.


---

## 1.13.1 Danmark i det nye Europa
Omkring 1990 brød det kommunistiske system i Østeuropa sammen. Berlinmurens 
fald i 1989 og Sovjetunionens opløsning i 1991 betød enden på Den Kolde Krig. Det 
medførte store forandringer i Europa. Central- og østeuropæiske lande, som tidligere 
havde ligget bag Jerntæppet, rykkede nu politisk tættere på Vesteuropa. Danmark 
fik	tætte	forbindelser	med	især	de	tre	baltiske	lande,	Estland,	Letland	og	Litauen.

```{figure} ../images/image_p54_1.jpeg
:alt: Berlinmuren faldt i november 1989.

Berlinmuren faldt i november 1989.
```
 
Efter	Den	Kolde	Krig	brød	nye	konflikter	ud,	blandt	andet	i	Irak	og	det	tidligere	
Jugoslavien.	Danmark	deltog	fra	nu	af	i	øget	grad	aktivt	i	internationale	konflikter	
og	blev	involveret	i	flere	af	disse	krige.	Efter	at	Irak	havde	besat	Kuwait	i	1990,	
sendte Danmark således et krigsskib af sted, der skulle hjælpe med at hånd-
hæve det internationale samfunds handelsblokade over for Irak.

Jugoslavien blev opløst i 1991-92. I stedet opstod en række selvstændige stater, 
som	hurtigt	kom	i	konflikt	med	hinanden.	Danske	soldater	var	udstationeret	som	
FN-styrker (i Bosnien og Kroatien) i midten af 1990’erne. De skulle være med til 
at skabe fred mellem stridens parter. Også Kosovo, som dengang var en provins i 
Jugoslavien,	blev	ramt	af	konflikt	i	1999.	Her	deltog	danske	jagerfly	i	NATO’s	aktioner.

Danmarks forhold til det europæiske samarbejde var præget af politisk uenighed 
i 1990’erne. I 1992 blev de 12 medlemslande enige om at udvide samarbejdet, og 
EF skiftede navn til EU – Den Europæiske Union. Navneforandringen afspejlede, at 
samarbejdet, som hidtil havde været et samarbejde om økonomiske spørgsmål 
som	handel,	landbrug	og	fiskeri,	blev	udvidet	med	en	bredere	vifte	af	politiske	
samarbejdsområder.

Et	flertal	i	Folketinget	gik	ind	for,	at	Danmark	skulle	deltage	i	det	udvidede	samar-
bejde. Men ifølge grundloven var det nødvendigt at afholde en folkeafstemning. I juni 
1992	stemte	et	lille	flertal	af	befolkningen	(50,7	procent)	nej	til	Maastricht-traktaten,	
som unionsaftalen kom til at hedde, fordi den var indgået i byen Maastricht i Holland.

I 1993 stemte et flertal af befolkningen (56,7 procent) ja til den såkaldte 
Edinburgh-aftale, som betød, at Danmark fik fire såkaldte forbehold over for 
EU. Det vil sige, at Danmark ikke deltog i EU’s samarbejde på følgende fire 
områder: unionsborgerskabet, den fælles valuta (euroen), forsvarsområdet 
og samarbejdet om en fælles rets- og udlændingepolitik.

To af forbeholdene gælder stadig i dag. Derfor har Danmark har således for eksempel 
fortsat	sin	egen	nationale	valuta,	kronen,	hvorimod	de	fleste	EU-lande	har	den	fælles	
valuta, euroen. Og Danmark deltager heller ikke i EU’s fælles rets- og udlændinge-
politik. Modstanden mod EU i dele af befolkningen blev også en af årsagerne til, at 
Enhedslisten,	som	var	en	samling	af	en	række	mindre	venstrefløjspartier,	blev	valgt	
ind	i	Folketinget	for	første	gang	i	1994.	Trods	EU-forbeholdene	er	et	klart	flertal	af	
den danske befolkning positivt indstillet over for det danske medlemskab af EU.

## 1.13.2 Økonomisk opsving og diskussioner om indvandring
I 1993 kom Socialdemokratiet igen til magten med Poul Nyrup Rasmussen som ny 
statsminister. De økonomiske problemer, som Danmark oplevede i 1970’erne og i 
1980’erne, vendte til en økonomisk opgang. Midt i 1990’erne steg den økonomiske 
vækst	igen,	og	flere	kom	i	arbejde.	Desuden	betød	produktionen	af	olie	og	gas	fra	
de	danske	felter	i	Nordsøen,	at	Danmark	efterhånden	fik	en	nettoeksport	af	olie.	 
Det var medvirkende til, at overskuddet på handelsbalancen blev større, og gælden til udlandet efterhånden blev afviklet. Debatten om indvandring til 
Danmark fyldte stadig mere i løbet af 1990’erne. Antallet af personer med 
indvandrerbaggrund var steget meget i de foregåede årtier, og i de større 
danske byer var der opstået bydele, hvor mange beboere havde en anden etnisk 
baggrund end dansk.

```{figure} ../images/image_p56_1.jpeg
:alt: Boligområdet Gellerupparken i Aarhus. Foto: Tue Schou Pedersen.

Boligområdet Gellerupparken i Aarhus. Foto: Tue Schou Pedersen.
```

Samtidig	havde	mange	flygtninge	og	indvandrere	vanskeligt	ved	at	få	uddannelse	
og	arbejde.	Spørgsmålet	om	integration	fik	i	denne	periode	stor	politisk	opmærk-
somhed – blandt andet fordi forholdsvis mange med udenlandsk baggrund 
i Danmark klarede sig dårligt i uddannelsessystemet, og fordi en forholdsvis 
stor andel var uden arbejde og modtog 
sociale ydelser som kontanthjælp og 
førtidspension. Mange danskere mente 
også, at nogle indvandrere havde en 
kultur, som var meget anderledes end 
danskernes, og at de ikke altid var gode 
nok til at lære det danske sprog. Ønsket 
om stramninger af udlændinge- og 
integrationspolitikken blandt mange 
danskere havde stor betydning for, at 
Dansk Folkeparti med partistifter og 
partiformand Pia Kjærsgaard (f. 1947) 
i spidsen blev valgt ind i Folketinget 
første gang i 1998. Dansk Folkeparti 
var medvirkende til, at udlændingepo-
litikken blev et vigtigt tema ved folke-
tingsvalgene i de efterfølgende årtier. 
Andre politiske partier tog dog også 
efterhånden emnet op.
```{figure} ../images/image_p56_2.jpeg
:alt: Poul Nyrup Rasmussen statsminister 
1993-2001. Foto: Jens Dresling/
Ritzau Scanpix.

Poul Nyrup Rasmussen statsminister 
1993-2001. Foto: Jens Dresling/
Ritzau Scanpix.
``` 

I 2001 genvandt de borgerlige 
partier regeringsmagten. Stats-
ministeren blev Anders Fogh 
Rasmussen fra Venstre. Diskussi-
onerne om udlændinge og integra-
tion fortsatte, og den nye regering 
gennemførte	flere	stramninger	af	
udlændingepolitikken. 
Formålet 
var at begrænse dele af indvan-
dringen,	 få	 flere	 i	 arbejde	 og	
forbedre integrationen. Nogle af 
de efterfølgende regeringer har 
gennemført 
yderligere 
stram-
ninger af udlændingepolitikken.

```{figure} ../images/image_p57_1.jpeg
:alt: Anders Fogh Rasmussen, statsminister 2001-09.

Anders Fogh Rasmussen, statsminister 2001-09.
```


For eksempel er der indført et krav 
om, at man skal have opholdt sig 
i en længere periode i Danmark 
og have arbejdet, før man kan 
modtage 
fuld 
kontanthjælp. 
Derudover skal udlændinge have 
boet længere tid i Danmark for 
at få dansk indfødsret, ligesom 
man skal opfylde krav til arbejde 
og selvforsørgelse. Endvidere må 
man ikke begå alvorlig krimina-
litet, og man skal bestå en række 
prøver i det danske sprog samt i 
dansk historie, samfund, kultur og 
værdier. 

```{figure} ../images/image_p57_2.jpeg
:alt: Pia Kjærsgaard tidligere formand for Dansk Folkeparti (1995-2012) og Folketingets første kvindelige formand (2015-19). Foto: Ritzau Scanpix.

Pia Kjærsgaard tidligere formand for Dansk Folkeparti (1995-2012) og Folketingets første kvindelige formand (2015-19). Foto: Ritzau Scanpix.
```

Det er også blevet sværere at få en 
ægtefælle fra udlandet til Danmark. Blandt andet skal begge personer være fyldt 
24 år (den såkaldte 24-års-regel) og opfylde en række krav om blandt andet 
arbejde, selvforsørgelse, uddannelse, bolig og danskkundskaber. Formålet er at 
sikre det bedst mulige udgangspunkt for vellykket integration af den ægtefælle, 
som kommer til Danmark.

Det er dog ikke alle, der har været enige om den strammere udlændingepo-
litik. Modstanderne har blandt andet kritiseret, at de lavere økonomiske ydelser 
skaber øget fattigdom og at de strammere krav til familiesammenføring splitter 
familier, og har gjort det for svært (også for danske statsborgere) at få en ægte-
fælle til landet.

## 1.13.3 Danmark i internationale konflikter
Det internationale samfund forandrede sig hastigt i begyndelsen af det nye årtu-
sinde. Den globale økonomi og international terrorisme stillede Danmark over 
for nye udfordringer. 

Efter terrorangrebet på USA 
den 11. september 2001 blev 
bekæmpelse af terrorisme en 
vigtig	opgave	i	de	fleste	lande.	Det	
har især ført til øget samarbejde 
mellem 
efterretningstjenester, 
men også til militære interven-
tioner, som Danmark har deltaget 
aktivt i. Bag angrebet på USA i 
2001 stod terrorister, der opere-
rede fra Afghanistan i forståelse 
med det daværende afghanske 
styre. I 2002 besluttede Folke-
tinget at sende danske soldater 
til Afghanistan for at deltage i en 
amerikansk ledet indsats. I 2003 
angreb USA Irak for at fjerne den irakiske diktator Saddam Hussein og Iraks 
angivelige masseødelæggelsesvåben. Igen bakkede Danmarks regering op og 
sendte danske soldater afsted.

```{figure} ../images/image_p58_1.jpeg
:alt: Danske soldater i Irak i 2003.

Danske soldater i Irak i 2003.
```

En af Danmarks største udenrigspolitiske kriser i nyere tid udviklede sig, efter 
at avisen Jyllands-Posten i 2005 trykte 12 karikaturtegninger af den muslimske 
profet Muhammed. Avisen trykte tegningerne, fordi den havde hørt, at nogle 
tegnere ikke turde tegne Muhammed af frygt for at blive overfaldet eller dræbt. 
Karikaturtegningerne førte til store protester både i Danmark og i udlandet. 
I mange	muslimske	lande	var	der	store	demonstrationer,	hvor	der	blandt	andet	
blev sat ild til Dannebrog – og enkelte steder, i Syrien og Libanon, også til danske 
ambassader og konsulater. En række lande boykottede også danske produkter 
på grund af tegningerne. Jyllands-Posten blev i 2008 frifundet i en injuriesag 
anlagt af en række muslimske organisationer. Debatten om ytringsfriheden slut-
tede dog ikke der. I 2010 blev en af tegnerne forsøgt myrdet i sit hjem.

I 2015 blev Danmark ramt af et terrorangreb i København, hvor en mand, som 
sympatiserede	med	terrororganisationen	Islamisk	Stat,	skød	og	dræbte	en	film-
skaber, mens han deltog i et debatmøde om ”Kunst, blasfemi og ytringsfrihed” 
på Østerbro. Senere samme dag forsøgte terroristen at trænge ind i den jødiske 
synagoge i det indre København. Ved angrebet blev en jødisk vagt skudt og dræbt 
uden for synagogen. Terroristen blev efterfølgende selv dræbt i en skudveksling 
med politiet.

## 1.13.4 Fra finanskrise til nyt økonomisk opsving
Efter cirka 15 år med økonomisk vækst og fremgang blev Danmark i 2008 
ramt	af	den	internationale	finanskrise.	Krisen	startede	i	USA,	men	spredte	sig	
hurtigt til Europa, hvor den blev dybere og længere end i USA. Det gjaldt også i 
Danmark, hvor bruttonationalproduktet, det vil sige værdien af landets samlede 
produktion, skrumpede med i alt over fem procent i 2008-09. Det er det største 
tilbageslag for dansk økonomi siden 2. Verdenskrig.

Med krisen fulgte også nogle år med højere arbejdsløshed. Da krisen satte ind, 
var arbejdsløsheden den laveste i 30 år, og der var et stort overskud på stats-
budgettet. Det blev vendt til underskud, men Danmark blev alligevel ikke ramt af 
så	store	problemer	med	statsunderskud	og	gæld	som	de	fleste	andre	EU-lande.

Samtidig er Danmarks udlandsgæld vendt til et stort tilgodehavende, så udlandet 
skylder	Danmark	flere	penge	end	omvendt,	og	overskuddet	på	handelsbalancen	
har sat gentagne rekorder i de sidste 20 år – i 2024 var overskuddet på cirka 
386 milliarder kroner. Siden midten af 2010’erne er der igen kommet højere 
økonomisk	vækst,	overskud	på	de	offentlige	finanser	og	lavere	arbejdsløshed	i	
Danmark. I 2024 var den danske stats indtægter således 133 milliarder kroner 
højere end udgifterne. Og arbejdsløsheden var 2,9 procent i april 2025 mod 6,0 
procent i april 2013.

```{figure} ../images/image_p59_1.jpeg
:alt: Danske pengesedler.

Danske pengesedler.
```

## 1.13.5 Velfærdsstatens udfordringer
Anders Fogh Rasmussen blev i 2009 valgt som ny generalsekretær for 
forsvarsalliancen	NATO.	Han	blev	afløst	af	sin	partifælle	Lars	Løkke	Rasmussen,	
som statsminister. To år efter i 2011 genvandt socialdemokraterne magten, og 
Helle Thorning-Schmidt blev Danmarks første kvindelige statsminister de næste 
fire	år	frem	til	2015,	hvor	Lars	Løkke	Rasmussen	igen	blev	statsminister.

Udfordringen	med	at	flytte	flere	mennesker	fra	overførselsindkomst	og	ind	på	
arbejdsmarkedet har været et motiv for talrige danske velfærdsreformer gennem 
de sidste 30-35 år. Både Lars Løkke Rasmussens og Helle Thorning-Schmidts 
regeringer stod i spidsen for mange sådanne reformer. 
 
En af de største langsigtede udfordringer for velfærdsstaten i de europæiske 
lande.	er,	at	der	bliver	færre	til	at	betale	for	den	velfærd,	som	flere	skal	nyde	godt	
af. Det skyldes først og fremmest, at folk i gennemsnit lever længere. Ligesom i 
andre vestlige lande stiger levealderen med et par måneder hvert år. Den udvik-
ling ventes at fortsætte. Samtidig er fødselstallet faldet, mens forventningerne 
til kvaliteten i ældreomsorgen og sundhedsvæsenet stiger.

```{figure} ../images/image_p60_1.jpeg
:alt: Helle Thorning-Schmidt, Danmarks første kvindelige statsminister 2011-15 sammen med Lars Løkke Rasmussen, statsminister 2009-11 og 2015-19.  Foto: Keld Navntoft/Ritzau Scanpix.

Helle Thorning-Schmidt, Danmarks første kvindelige statsminister 2011-15 sammen med Lars Løkke Rasmussen, statsminister 2009-11 og 2015-19.  Foto: Keld Navntoft/Ritzau Scanpix.
```

Det	betyder,	at	der	bliver	markant	flere	ældre	i	forhold	til	antallet	af	15-64-årige,	
og at der bliver færre til at arbejde og betale for velfærden. Samtidig starter 
arbejdslivet senere på grund af mere uddannelse. Alt i alt mangler der arbejds-
kraft mange steder på det danske arbejdsmarked, selv om der stadig er ledige.

Mange forskellige reformer har derfor sigtet mod at øge arbejdsudbuddet for at 
få	flere	til	at	arbejde,	tjene	penge	og	betale	skat.	I	den	forbindelse	er	perioden,	
hvor man kan modtage understøttelse som arbejdsløs fra en arbejdsløsheds-
kasse (A-kasse), løbende blevet afkortet siden 1990’erne og har siden den sidste 
reform på området i 2010 har den ligget på to år.

Den såkaldte Tilbagetrækningsreform fra 2011 skulle sikre en hurtigere og større 
stigning i, hvor gamle folk typisk blev, når de trækker sig tilbage fra arbejds-
markedet. Endvidere er der i henholdsvis 2012 og 2013 aftalt reformer, der skal 
sikre, at færre kommer på førtidspension, og at færre er på kontanthjælp. Også 
en række skattereformer har haft det erklærede mål at øge udbuddet af arbejds-
kraft ved at sænke skatten på arbejdsindkomst. De studerende har gennem en 
række reformer fået tilskyndelse til at starte studierne tidligere og afslutte dem 
hurtigere.
 
## 1.13.6 Sundhedskrise
En væsentlig udfordring i årene 2020-22 var en global pandemi med Covid-19, 
som forårsagedes af det såkaldte coronavirus. Virusset blev opdaget i Kina i 2019. I Danmark blev første tilfælde registreret i februar 2020. Regeringen, 
Folketinget,	Sundhedsstyrelsen	med	flere	forsøgte	at	inddæmme	sygdommen	
ved en række anbefalinger og restriktioner. De skulle sikre, at folk for eksempel 
ikke mødte for mange andre mennesker, at de holdt afstand til hinanden og at 
de vaskede hænder i sprit. Et hovedformål med restriktionerne har været at 
forhindre, at alt for mange blev smittet på én gang, således at sygehusene ikke 
blev overbelastede af mange indlæggelser.

```{figure} ../images/image_p61_1.jpeg
:alt: Statsminister Mette Frederiksen vaccineres mod coronavirus, 2021.  Foto: Statsministeriet.

Statsminister Mette Frederiksen vaccineres mod coronavirus, 2021.  Foto: Statsministeriet.
```

Derfor skulle man blandt andet bære mundbind i busser, tog og butikker. Man 
kunne heller ikke rejse så frit mellem Danmark og udlandet som normalt. 
Skolerne var desuden lukkede i perioder, og eleverne blev undervist hjemme via 
internettet. Derudover var mange restauranter, cafeer, museer og teatre lukkede 
i perioder, og fodboldkampe og anden sport foregik uden tilskuere, ligesom 
mange arbejdede hjemmefra. 

Sundhedsvæsenet	testede	dagligt	tusindvis	af	mennesker	for	at	finde	frem	til	de	
smittede,	som	derefter	skulle	blive	hjemme	noget	tid,	så	de	ikke	smittede	flere.	

Coronavirusset	har	muteret	(ændret	sig)	flere	gange	til	stadig	mere	smitsomme	
varianter, og sygdommen har indtil videre ramt landet i tre store bølger.

```{figure} ../images/image_p62_1.jpeg 
:alt: Sundhedsstyrelsens anbefalinger i 2020 til at forebygge smitte imod coronavirus.

Sundhedsstyrelsens anbefalinger i 2020 til at forebygge smitte imod coronavirus.
```

Et vigtigt middel til at bekæmpe sygdommen på langt sigt var at vaccinere 
befolkningen. Det tog kun cirka et år fra sygdommens udbrud at udvikle vacciner 
mod coronavirus, og i december 2020 blev den første dansker vaccineret. Siden 
da	er	de	fleste	(cirka	90	procent	af	Danmarks	befolkning)	blevet	vaccineret	med	
to eller tre stik.

Globalt blev der registreret næsten syv millioner mennesker døde med corona-
virus, herunder næsten 10.000 i Danmark.

## 1.13.7 Nyt politisk opbrud
De	seneste	år	er	der	kommet	flere	nye	partier	i	dansk	politik.	Fem	af	disse	–	
Liberal Alliance, Alternativet, Nye Borgerlige, Danmarksdemokraterne og Mode-
raterne – er valgt til det nuværende Folketing. 

Liberal Alliance blev valgt til Folketinget første gang i 2011. Partiet var opstået 
med	en	politik	om	flere	skattelettelser,	større	økonomisk	incitament	til	at	arbejde,	
lavere	offentlige	udgifter	og	mere	privat	markedsøkonomi.	
 
Alternativet har blandt andet lagt vægt på, at der skulle sættes større fokus på 
det grønne område. Partiet mener således, at der bør gøres mere for klimaet, 
naturen og miljøet. Alternativet blev valgt til Folketinget første gang i 2015.

Et tredje, nyt parti er Nye Borgerlige, der blev valgt til Folketinget første gang i 2019.	Nye	Borgerlige	mener,	at	der	er	kommet	for	mange	flygtninge	til	Danmark,	
og at for mange af dem var på overførselsindkomst frem for i arbejde. Desuden 
ønsker	Nye	Borgerlige	lavere	skatter	og	offentlige	besparelser	på	blandt	andet	
ulandsbistand	og	offentligt	bureaukrati.	

Derudover opstod to partier – Danmarksdemokraterne og Moderaterne – kort 
før folketingsvalget i 2022. Begge blev dannet af politikere, som tidligere havde 
været ledende medlemmer af Venstre.

Danmarksdemokraterne blev stiftet af tidligere udlændinge- og integrations-
minister Inger Støjberg. Partiet er kritiske over for indvandringen til Danmark. 
Endvidere lægger Danmarksdemokraterne vægt på bedre muligheder for 
befolkningen	i	de	mere	tyndt	befolkede	områder	af	landet,	som	findes	blandt	
andet i store dele af Jylland. 

Moderaterne blev stiftet af tidligere statsminister og partiformand Lars Løkke 
Rasmussen. Partiet ønsker en regering ”hen over midten” med deltagelse både 
af Socialdemokratiet og borgerlige partier.

Efter folketingsvalget i 2019 blev socialdemokraten Mette Frederiksen statsmi-
nister i en mindretalsregering, som kun bestod af Socialdemokratiet og med 
Radikale Venstre, SF og Enhedslisten som såkaldte støttepartier. 

I 2022 blev der afholdt endnu et folketingsvalg, hvor mange vælgere stemte 
anderledes,	end	de	havde	gjort	ved	det	forudgående	valg	i	2019.	Således	fik	
Folketingets syv ældste partier (Socialdemokratiet, Venstre, SF, Det Konser-
vative Folkeparti, Enhedslisten og Dansk Folkeparti) tilsammen 66 procent af 
stemmerne, og det var klart mindre end 88 procent i 2019. Næsten hver tredje 
vælger (32 procent) stemte på de fem nyeste partier. Både Liberal Alliance, Nye 
Borgerlige og Alternativet gik således frem. Derudover blev Danmarksdemo-
kraterne og Moderaterne valgt for første gang og med henholdsvis otte og ni 
procent af stemmerne.

Efter	 folketingsvalget	 i	 2022	 blev	 der	 dannet	 en	 flertalsregering	 med	 Mette	
Frederiksen som statsminister, som består af Socialdemokratiet, Venstre og 
Moderaterne.

Siden	valget	har	flere	medlemmer	af	Folketinget	meldt	sig	ud	af	det	parti,	de	
blev valgt for. Mange har meldt sig ind i et nyt parti, mens andre står helt uden 
for partierne og dermed er blevet såkaldte 'løsgængere'. Nye Borgerlige har for 
eksempel mistet alle sine seks medlemmer og er derfor ikke længere repræ-
senteret i Folketinget.
 
### OVERSIGT OVER PARTIER I FOLKETINGET, SOM BLEV VALGT VED FOLKETINGSVALGET 2022 I DANMARK (ANGIVET EFTER STEMMEANDEL):

* Socialdemokratiet (A)
* Venstre (V)
* Moderaterne (M) 
* Socialistisk Folkeparti (F) 
* Danmarksdemokraterne (Æ) 
* Liberal Alliance (I)
* Det Konservative Folkeparti (C)
* Enhedslisten (Ø) 
* Radikale Venstre (B) 
* Nye Borgerlige (D)
* Alternativet (Å)
* Dansk Folkeparti (O)

Hertil	kommer	de	i	alt	fire	medlemmer	af	Folketinget,	som	er	valgt	i	Grønland	
og på Færøerne.
 
```{figure} ../images/image_p64_1.png
```