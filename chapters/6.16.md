# 6.16

6.16 
SUNDHED OG 
SUNDHEDSVÆSEN
Sundhed er et af de områder, som vælgerne synes, er allervigtigst. Sundhedsvæ-
senet er også det område – kun overgået af overførselsindkomsterne – som det 
offentlige	bruger	flest	penge	på	i	Danmark.	I	2024	udgjorde	sundhedsvæsenet	
9,4 procent af Danmarks samlede økonomi – og udgifterne er vokset hurtigt de 
seneste	årtier.	Årsagen	til	denne	stigning	er	til	dels,	at	der	er	blevet	flere	ældre,	
men	stigningen	skyldes	især,	at	teknologien	hele	tiden	giver	flere	og	bedre,	men	
også dyrere muligheder for at behandle sygdomme.
SUNDHED I ET HISTORISK PERSPEKTIV
Et stykke op i 1800-tallet var middellevetiden i befolkningen kun cirka 40 år, og 
en stor del af befolkningen døde allerede som børn. Siden da er folkesundheden 
forbedret væsentligt. Den danske befolkning lever nu meget længere. Middelleve-
tiden er (i 2023-2024) 83,7 år for kvinder og 79,9 år for mænd. Et andet resultat af 
den forbedrede sundhed er, at befolkningen er blevet meget højere. Gennemsnits-
højden er siden midten af 1800-tallet vokset fra cirka 165 cm for mænd og 155 cm 
for kvinder til 180 cm for mænd og 167 cm for kvinder.
Den forbedrede sundhed skyldes en række forskellige faktorer, som for alvor 
tog deres begyndelse i 1800-tallet. For det første kan der produceres meget 
mere mad. Det gør, at alle har nok at spise og dermed også bedre kan modstå 
sygdomme. For det andet har lægevidenskaben udviklet sig betydeligt: Viden-
skaben ved meget mere om bakterier, virusser og andet, der gør os syge, og 
dermed også om, hvordan sygdomme kan forebygges og behandles. 
For det tredje er hygiejnen forbedret med for eksempel underjordiske kloakker, 
rindende drikkevand, toiletter og sundere boliger. Der er også en større almen 
viden i befolkningen om, hvor vigtig god hygiejne er i forhold til at undgå sygdomme. 
For det fjerde er der blevet opbygget et sundhedsvæsen, hvor alle borgere har 
adgang til at komme til læge og på sygehus. Københavns Kommunehospital 
(bygget 1858-63) var et af Danmarks første ”moderne” sygehuse. I sidste halvdel 
af 1800-tallet og begyndelsen af 1900-tallet blev der bygget over 100 sygehuse i 
Danmark. Fra 1893 gav staten tilskud til sygekasser, som var forsikringsordninger 
i forhold til sygdom: Hvis man betalte et fast bidrag til sygekassen, kunne man til 
gengæld få dækket udgifterne, når man var hos for eksempel en praktiserende 
læge.	 Sygekasserne	 bestod	 indtil	 1973,	 hvor	 de	 blev	 afløst	 af	 et	 helt	 igennem	
offentligt	system:	Den	offentlige	sygesikring.	
 
 ÆNDRINGER I SYGDOMSBILLEDET
Den samfundsudvikling, der har gjort os meget rigere på få generationer, har ikke 
bare givet os råd til bedre behandling og fået udryddet mange af de sygdomme, 
der følger med underernæring. Den har samtidig givet os råd til at spise meget 
mere (fed og sukkerholdig) mad, samt ryge og drikke mere alkohol. Det har ført 
til, at der i Danmark, som mange andre lande, er sket en stor vækst i antallet af 
såkaldte livsstilssygdomme, det vil sige sygdomme, man har øget risiko for at 
få på grund af den måde, man lever på. Det kan for eksempel være sygdomme 
som kræft, hjertekarsygdomme, sukkersyge og KOL. Den ændrede levemåde er 
blandt andet også afspejlet i, at andelen af borgere, som er svært overvægtige, 
er steget fra 5-6 procent i 1987 til 19 procent i 2023. 
Livsstilssygdommene er også helt afgørende for, at der – selv om størstedelen 
af sundhedsvæsenet er gratis – fortsat er ”social ulighed i sundhed”. For den 
usunde levevis hænger i høj grad sammen med en række sociale forhold, ikke 
mindst	uddannelsesniveau.	Der	er	således	flere	personer	med	kort	uddannelse,	
der ryger, spiser usundt eller dyrker lidt eller ingen motion. Omvendt er der lidt 
flere	 med	 lang	 uddannelse	 –	 særligt	
blandt personer over 65 år – der drikker 
meget alkohol. Men samlet set har 
personer med kort uddannelse større 
risiko for at få en række sygdomme 
og dø forholdsvis tidligt end personer 
med lang uddannelse. Ufaglærte lever 
for eksempel i gennemsnit fem-syv år 
kortere end akademikere. 
Der er vedtaget en række love, som 
skal	 få	 flere	 til	 at	 leve	 sundere.	 For	
eksempel skal man være fyldt 16 år for 
at kunne købe øl i butikkerne (med et 
indhold af alkohol på mellem 1,2 og 6 
procent) og 18 år for at købe cigaretter, 
stærk øl, vin og stærk spiritus (med 
et indhold af alkohol på 6,6 procent 
og	 derover).	 I  nattelivs-zoner	 skal	
man også være fyldt 18 år for at købe 
alkohol efter klokken 22.
Rygning er den største enkeltstående 
årsag til sygdom og død i Danmark. 
Cirka 16.000 mennesker dør årligt som 
følge af rygning. Det er mere end hvert 
fjerde dødsfald i Danmark. For at få folk 
til at ryge mindre er det blevet forbudt 
at	ryge	indendørs	på	offentlige	steder,	
 
 det	vil	sige	steder,	hvor	der	er	adgang	for	alle:	For	eksempel	offentlig	trans-
port, sportshaller og biografer. Det er også forbudt at ryge på arbejdspladser og 
skoler	og	langt	de	fleste	restauranter,	caféer,	barer	og	diskoteker.	Elever	i	folke-
skoler og på ungdomsuddannelser (for eksempel gymnasier og erhvervsskoler) 
har forbud mod at ryge i skoletiden – også uden for skolens område. Derudover 
skal cigaretter og anden tobak gemmes væk i butikkerne, så de ikke kan ses af 
kunderne.	I	2019	aftalte	et	politisk	flertal	at	hæve	prisen	på	en	pakke	cigaretter	fra	
cirka	40 kroner	til	55	kroner	i	2020	og	yderligere	til	60	kroner	i	2022.	
Videre har der de seneste år har været øget fokus på mentalt helbred og psykiske 
lidelser og sygdomme.
Sundhedsstyrelsens	 undersøgelse	 ’Den	 Nationale	 Sundhedsprofil’	 viser,	 at	
den	danske	befolkning	overordnet	har	et	godt	mentalt	helbred.	Flere	og	flere	
danskere over 16 år angiver dog, at de har et dårligt mentalt helbred (fra 10 
procent i 2010 til 17,4 procent i 2021). Udviklingen i dårligt mentalt helbred 
ses særligt hos unge i alderen 16-24 år. Blandt kvinder i denne aldersgruppe 
er andelen, der oplever dårligt mentalt helbred, steget fra 15,8 procent til 34,4 
procent og blandt mænd fra 8,3 til 21,1 procent i perioden 2010-2021).
DET DANSKE SUNDHEDSVÆSEN
Det er de fem regioner, der står for driften af langt størstedelen af sundheds-
væsenet. Det gælder sygehusene, som er gratis for patienterne. Og regionerne 
giver alle borgere med bopæl i landet ret til gratis hjælp hos praktiserende læge 
og speciallæge samt tilskud til blandt andet behandling hos fysioterapeut, tand-
læge, psykolog og køb af medicin på apoteket.
De praktiserende læger, speciallæger, fysioterapeuter, tandlæger, psykologer 
med	flere	er	selvstændige	erhvervsdrivende.	De	aflønnes	dog	helt	eller	delvist	
af regionerne. Det er således gratis at gå til sin praktiserende læge som er 
indgangen	til	sundhedsvæsenet.	Langt	de	fleste	borgere	er	tilmeldt	en	fast	prak-
tiserende	læge,	som	også	kaldes	”egen	læge”.	I	de	fleste	tilfælde	afslutter	den	
praktiserende læge selv undersøgelsen eller behandlingen af en patient. Men 
patienten kan også henvises (sendes videre) til en praktiserende speciallæge 
(for eksempel hudlæge, kirurg, gynækolog eller neurolog) eller til et sygehus, 
hvis den praktiserende læge vurderer, at der er behov for det.
De seneste årtier er mange sygehuse blevet nedlagt i Danmark.
I stedet er behandlingerne blevet samlet på langt færre, men til gengæld større, 
sygehuse. Et vigtigt formål med denne sammenlægning er at opnå en højere 
kvalitet i behandlingen, fordi lægerne og sygeplejerskerne kan få større erfaring 
og rutine med komplicerede behandlinger, og fordi de store sygehuse bedre har 
råd til at købe det nyeste og bedste udstyr. Denne udvikling har dog også udløst 
en del utilfredshed i dele af befolkningen, fordi mange byer har mistet deres 
 
 lokale sygehus og dermed også arbejdspladser, og fordi en stor del af befolk-
ningen har fået større afstand til et sygehus.
Mens sygehuse og praktiserende læger er gratis, er der også dele af sundheds- 
væsenet, hvor patienterne selv betaler helt eller delvist. Der er for eksempel 
tilskud, når man køber medicin på recept, men en del af beløbet op til en grænse 
skal man selv betale (egenbetaling). 
Man skal også som hovedregel betale en del af regningen selv, når man er til 
psykolog. Men der er tilskud til visse patienter, hvis deres læge har henvist dem, 
for eksempel fordi de har været ofre for en alvorlig ulykke, forsøgt at begå selv-
mord eller har angst eller depression.
Tandpleje er gratis for børn og unge op til og med 21 år. Derefter er der tilskud 
til visse undersøgelser og behandlinger, men egenbetalingen på tandpleje er 
generelt høj.
Kommunerne har også ansvaret for en del af sundhedsvæsenet – ikke mindst 
for at tage sig af syge, efter at de er udskrevet fra sygehuset, og når det gælder 
om at forebygge sygdomme.
Det er således kommunerne, der står for blandt andet pleje og genoptræning 
efter sygehusindlæggelse, og også hjemmesygepleje, behandling af alkohol- og 
stofmisbrug, børne- og ungdomstandpleje samt socialpsykiatri og forebyggelse, 
herunder tilbud om hjælp til rygestop.
Patient bliver tilset af læge og sygeplejerske på sygehuset i Køge.  
Foto: Tor Birk Trads/Ritzau Scanpix.
 
 ---

<!-- Figures extracted from nearby pages -->

.. figure:: ../images/image_p234_1.jpeg

   :alt: Tv-vært	Sofie	Linde.	Foto:	Martin	Sylvest/Ritzau	Scanpix.

   Tv-vært	Sofie	Linde.	Foto:	Martin	Sylvest/Ritzau	Scanpix.

.. figure:: ../images/image_p236_1.jpeg

   :alt: 236 / 243    |    KAPITEL 6 – TEMAOPSLAG

   236 / 243    |    KAPITEL 6 – TEMAOPSLAG
