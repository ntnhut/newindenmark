# 3.2

3.2 
VELFÆRDSSAMFUNDET
Det danske velfærdssamfund bygger på et princip om, at den enkelte borger har 
både rettigheder og pligter. Borgere, der opfylder visse betingelser, har ret til 
velfærdssamfundets ydelser. Men den enkelte borger har også pligt til at bidrage 
til fællesskabet. Dels ved at betale skat, dels ved at arbejde, hvis man kan. Står 
man uden for arbejdsmarkedet og modtager hjælp, har man også pligt til selv at 
gøre en aktiv indsats for at komme tilbage på arbejdsmarkedet. Alt i alt er denne 
tankegang udtryk for en slags uformel kontrakt mellem staten og borgerne med 
både pligter og rettigheder.
Den danske model for velfærdssamfundet har mange træk til fælles med de 
andre nordiske landes. Ofte taler man om den nordiske model. Der er også 
mange lighedspunkter med andre rige lande, men der er dog nogle forhold, hvor 
den danske – og nordiske – velfærdsmodel skiller sig ud: 
• Staten har et stort ansvar for borgernes velfærd fra vugge til grav. Der er 
børnepasning for alle børn. Børn og unge har adgang til gratis uddannelse. 
Alle er sikret behandling ved sygdom. Der er hjælp eller pasning til ældre og 
andre, der ikke kan klare sig selv. Og der er økonomisk støtte til dem, der ikke 
kan arbejde og forsørge sig selv.
• De	fleste	velfærdsydelser	finansieres	af	hele	befolkningen	i	fællesskab	via	
skatter	og	afgifter.	I	mange	andre	lande	finansieres	velfærdsydelserne	mest	
ved sociale bidrag, der betales af lønmodtagere og arbejdsgivere. I Danmark 
er retten til ydelser normalt ikke afhængig af, at man har været i arbejde og 
har	betalt	sociale	bidrag,	som	det	er	tilfældet	i	flere	lande	syd	for	Danmark	i	
Europa.
• Velfærden stilles til rådighed for alle borgere, når de opfylder betingelserne 
for at modtage den.
Social- og sundhedsassistent på arbejde i hjemmeplejen.  
Foto: Johan Gadegaard/Ritzau Scanpix.
 
 Der	 er	 lagt	 stor	 vægt	 på	 serviceopgaver,	 der	 aflaster	 familien.	 Det	 gælder	
specielt børnepasning (vuggestuer, børnehaver, skolefritidsordninger) og ældre-
pleje (hjemmehjælp, plejehjem med videre). Flere europæiske lande har på visse 
områder ladet sig inspirere af den nordiske velfærdsmodel.
Den danske måde at indrette velfærdssamfundet på gør det muligt for både 
mænd og kvinder at deltage aktivt på arbejdsmarkedet, også selv om de har 
børn. I danske børnefamilier arbejder både faderen og moderen typisk på fuld 
tid eller næsten fuld tid. Også her er de europæiske lande gået i samme retning 
som de nordiske.


---

<!-- Figures extracted from nearby pages -->

.. figure:: ../images/image_p103_1.jpeg

   :alt: Regeringens	forslag	til	den	såkaldte	finanslov	i	2025,	det	samlede	budget	for	statens udgifter og indtægter.

   Regeringens	forslag	til	den	såkaldte	finanslov	i	2025,	det	samlede	budget	for	statens udgifter og indtægter.

.. figure:: ../images/image_p104_1.jpeg

   :alt: Social- og sundhedsassistent på arbejde i hjemmeplejen.  Foto: Johan Gadegaard/Ritzau Scanpix.

   Social- og sundhedsassistent på arbejde i hjemmeplejen.  Foto: Johan Gadegaard/Ritzau Scanpix.
