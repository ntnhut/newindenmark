# 1.8 Industrialiseringen og nye politiske bevægelser (1864-1914)

Slutningen af 1800-tallet og begyndelsen af 1900-tallet var 
præget af en omfattende modernisering af det danske samfund. 
Der kom gang i en industriel udvikling, velstanden steg, og nye 
politiske reformer skulle sikre en mere fri økonomi. Indenrigs-
politisk opstod der en markant konflikt mellem godsejerpar-
tiet Højre og bondepartiet Venstre, og en række nye politiske 
bevægelser som arbejderbevægelsen, andelsbevægelsen og 
kvindebevægelsen så dagens lys.

---

## 1.8.1 Den første industrialisering og arbejderbevægelsen
Industrialiseringen begyndte så småt i England allerede i midten af 1700-tallet. 
De vigtigste årsager til industrialiseringen var udviklingen af dampmaskinen, 
de første jernbaner i begyndelsen af 1800-tallet samt adgangen til energi i 
form af store kulreserver. Den første jernbane inden for Danmarks nuværende 
grænser åbnede i 1847 og kørte mellem København og Roskilde. Men industria-
liseringen slog først for alvor igennem i sidste halvdel af 1800-tallet, og først 
efter 2. Verdenskrig gik Danmark fra at være et landbrugssamfund til at blive et 
egentligt industrisamfund. 

Den begyndende industriali-
sering	fik	store	dele	af	befolk-
ningen	 til	 at	 flytte	 fra	 landet	
og ind til byerne for at arbejde 
i industrien eller med hånd-
værk. Dermed opstod en helt 
ny samfundsgruppe af arbej-
dere. De arbejdede ofte på de 
nye fabrikker eller værksteder i 
byen og boede i små lejligheder 
i store etageejendomme.

```{figure} ../images/image_p26_1.jpeg
:alt: Arbejde på bryggeri omkring år 1900.

Arbejde på bryggeri omkring år 1900.
```
 
De mange arbejdere i industrien havde fælles interesser. De ville blandt andet 
sikre sig den højest mulige løn for arbejdet, rimelige arbejdstider og bedre 
sikkerhed på arbejdspladserne. De mange arbejdere begyndte at samle sig. 
I oktober 1871 blev den ’Den internationale Arbejderforening for Danmark’ 
grundlagt som en del af den internationale socialistiske bevægelse, der søgte at 
påvirke arbejdere i mange lande. I aviser og på løbesedler opfordrede bevægel-
sens ledere til strejker og demonstrationer for at kræve bedre vilkår og højere 
løn til arbejderne.

```{figure} ../images/image_p27_1.jpeg
:alt: Politisk møde i arbejderbevægelsen omkring 1870.

Politisk møde i arbejderbevægelsen omkring 1870.
```

Arbejdsgiverne fastholdt på deres side retten til at lede og fordele arbejdet.  
Perioden var derfor præget af strejker og sammenstød. Det mest kendte 
sammenstød mellem demonstrerende arbejdere og myndighederne var Slaget 
på Fælleden, der fandt sted i maj 1872. Det var et stort arbejdermøde i  København, 
som endte i kampe mellem politi og soldater på den ene side og arbejdere på 
den anden. Ingen blev dræbt på Fælleden, men mange blev fængslet. 

Der opstod også et politisk arbejderparti, Socialdemokratiet. Det var i begyn-
delsen en del af arbejderbevægelsen, men blev i 1878 et selvstændigt parti. 
I 1884	blev	de	to	første	socialdemokrater	valgt	ind	i	Folketinget.

En langvarig strid i 1899 mellem arbejdsgivere og arbejdere endte i september 
samme år med en historisk aftale, Septemberforliget, mellem arbejdsmarkedets 
to hovedorganisationer – der i dag hedder DA (Dansk Arbejdsgiverforening) og 
FH (Fagbevægelsens Hovedorganisation). Med aftalen bevarede arbejdsgiverne 
deres	ret	til	at	lede	og	fordele	arbejdet,	og	arbejderne	fik	ret	til	at	organisere	sig	
og varetage deres interesser kollektivt via fagforeninger og tillidsmænd – for 
eksempel forhandle løn og arbejdsvilkår eller strejke efter nærmere bestemte 
regler. Septemberforliget ligger stadig til grund for den måde, man laver aftaler 
på det danske arbejdsmarked. Den måde at aftale tingene på i Danmark kaldes 
”Den Danske Model”.

## 1.8.2 Andelsbevægelsen

Mens industrien voksede i byerne, skete der også forandringer på landet. I midten 
af 1800-tallet havde Danmark eksporteret store mængder korn til udlandet. 
Situationen ændrede sig imidlertid i midten af 1870’erne. Nu gjorde dampskibe 
og jernbaner det muligt for USA og de østeuropæiske lande at eksportere billigt 
korn	til	Vesteuropa,	hvilket	fik	kornpriserne	til	at	falde	drastisk.	Derfor	valgte	
de danske landmænd i høj grad at omlægge til animalsk produktion. Det vil 
sige opdrætte for eksempel kvæg og svin for at producere blandt andet smør 
og bacon, som hurtigt blev Danmarks klart største eksportvarer. Det vigtigste 
marked var Storbritannien, som alene aftog over halvdelen af den animalske 
fødevareeksport i perioden 1890-1914. 

En del af denne succes skyldtes andelsbevægelsen, som i samme periode 
kom til Danmark. Den danske andelsbevægelse var en del af en international 
bevægelse, der var opstået i England i 1840’erne under navnet ’The Co-opera-
tive Movement’ (Den kooperative bevægelse). Bønderne slog sig sammen om 
at oprette blandt andet mejerier og brugsforeninger. Her samarbejdede de om 
indkøb og produktion, og de delte overskuddet i forhold til hvert enkelt medlems 
omsætning.

Samtidig kunne bønderne via andelsbevægelsens virksomheder forbedre 
varernes kvalitet.

Et bærende princip i andelsbevægelsen var, at medlemmer stemte efter ”hoveder, 
ikke høveder”. Det betød, at en landmand (et hoved), som kun havde få dyr (høveder), 
formelt set bestemte lige så meget som en storbonde med mange dyr. Der blev 
også oprettet andelsslagterier, som sikrede landmændene kontrol med både 
produktion og afsætning af deres kød. Andelsbevægelsen har betydet meget for 
dansk landbrugs udvikling og for Danmark som helhed. De demokratiske prin-
cipper og tanken om lighed, der lå til grund for andelstanken, er senere blevet 
en	vigtig	del	af	det	moderne	danske	samfund.	Der	findes	stadig	mange	andel-
svirksomheder – for 
eksempel Coop og 
Arla – selv om de 
fleste	
efterhånden	
har fjernet sig meget 
fra deres oprindelige 
grundlag, både hvad 
angår størrelse og 
ledelsesform.

```{figure} ../images/image_p28_1.jpeg
:alt: Brugsen i Lyderslev.

Brugsen i Lyderslev.
```
 
Også arbejderbevægelsen oprettede virksomheder, der byggede på andelstanken. 
De blev kaldt kooperative virksomheder. Det var for eksempel bryggerier, der 
producerede på lige vilkår med andre virksomheder, men det var arbejderne eller 
forbrugerne selv, der ejede dem. Virksomhederne skulle ikke give overskud til ejerne 
ligesom	almindelige	virksomheder.	Langt	de	fleste	af	arbejderbevægelsens	virk-
somheder er i dag udkonkurreret af de private virksomheder.

## 1.8.3 Parlamentarismens gennembrud

Krigen i 1864 var ikke kun et militært, men også et politisk nederlag for det 
nationalliberale borgerskab. Borgerskabet i byerne havde nemlig ikke bare stået 
i spidsen for kampen for en demokratisk grundlov, men også den nationale linje, 
som havde ført Danmark ind i krigen. Derfor stod borgerskabet svagt.

Dette spillede magten i hænderne på konservative kredse bakket op af landets 
godsejere.	I	1866	fik	de	gennemført	en	ændring	af	grundloven,	som	indebar	et	
demokratisk tilbageskridt. Kongen og de mænd, der havde de højeste indtægter, 
fik	nu	ret	til	at	vælge	de	fleste	pladser	i	Rigsdagens	ene	kammer,	Landstinget.	
Den noget bredere adgang til at stemme blev dog bevaret til Folketinget. Men 
den nye grundlov anviste ikke, hvordan der skulle handles, når Folketinget og 
Landstinget, som nu havde to ret forskellige vælgerbefolkninger – og dermed to 
forskellige	politiske	flertal	–	ikke	kunne	blive	enige.

I slutningen af 1800-tallet blev 
den politiske strid hårdere mellem 
Rigsdagens 
højre- 
og 
venstre-
kræfter. Begge parter mente, at det 
var dem, som havde grundloven på 
deres side. Perioden kaldes derfor 
for ’Forfatningskampen’. De orga-
niserede sig omkring 1870 i to 
politiske partier, Højre og Venstre. 
Partiet Venstre, der repræsenterede 
bønderne,	havde	flertal	i	Folketinget.	
Det konservative parti Højre havde 
flertal	i	Landstinget.	I	denne	periode	
gennemførte Højre-regeringer, der 
var udpeget af kongen og ledet af 
godsejeren J.B.S. Estrup, en lang 
række såkaldte provisoriske (forelø-
bige)	finanslove,	selv	om	regeringen	
var i mindretal i Folketinget. Folke-
tinget, der var domineret af Venstre, 
søgte til gengæld at blokere rege-
ringens politik. Resultatet blev, at al 
lovgivnings arbejde gik i stå.

```{figure} ../images/image_p29_1.png
:alt: Godsejer Jacob Brønnum Scavenius Estrup fra partiet Højre var Danmarks konseilspræsident (regeringsleder)  fra 1875 til 1894. Foto: Det Kongelige Bibliotek.

Godsejer Jacob Brønnum Scavenius Estrup fra partiet Højre var Danmarks konseilspræsident (regeringsleder)  fra 1875 til 1894. Foto: Det Kongelige Bibliotek.
``` 
Først med Systemskiftet i 1901 blev den fastlåste situation brudt, og det parla-
mentariske princip blev indført. Ifølge det parlamentariske princip er det alene 
Folketinget, der bestemmer, hvem der skal have regeringsmagten. En regering 
må	ifølge	dette	princip	ikke	have	et	flertal	i	Folketinget	imod	sig.	1901	blev	et	
vendepunkt for det danske demokrati. Det parlamentariske princip blev dog 
først indskrevet i grundloven, da den blev ændret i 1953.

Efter lange politiske kampe overtog Venstre for første gang regeringsmagten i 
1901.	Men	i	takt	med	at	det	danske	samfund	udviklede	sig,	kom	der	flere	poli-
tiske partier til. Et af dem var Det Radikale Venstre. Det blev dannet i 1905 af 
udbrydere fra Venstre. Det var især akademikere og husmænd, der stemte på 
det nye parti. 

I 1915-16 reorganiserede det gamle godsejerparti Højre sig under navet Det 
Konservative Folkeparti. Partiet markerede dermed, at det ønskede at tiltrække 
andre vælgere end blot landets godsejere og det velhavende borgerskab, og at 
det nu anerkendte det parlamentariske princip og den lige valgret.

Skillelinjerne i dansk politik ændrede sig også i begyndelsen af 1900-tallet, 
således at de primært drejede sig om den økonomiske politik. På den ene side 
stod Socialdemokratiet, der lagde stor vægt på økonomisk omfordeling mellem 
rig og fattig. På den anden side var der de borgerlige partier Venstre og Det 
Konservative Folkeparti, som i højere grad ønskede lave skatter og økonomisk 
frihed. I midten af denne diskussion stod Det Radikale Venstre. Partiet har i sin 
historie dog samarbejdet mest med Socialdemokratiet.

## 1.8.4 Kvindebevægelsen
Det var også i slutningen af 1800-
tallet, at ligestillingskampen for 
alvor tog sin begyndelse. Foreningen 
Dansk Kvindesamfund – Danmarks 
ældste kvindeorganisation – blev 
stiftet i 1871. Den var afgørende for, 
at der frem mod 1920’erne skete en 
række store fremskridt i kvinders 
rettigheder. Som eksempler herpå 
fik	kvinder	i	1875	adgang	til	at	få	en	
studentereksamen og til at komme 
på universitetet. Studentereksamen 
måtte dog tages ved private pige-
skoler	frem	til	1903,	hvor	de	offent-
lige gymnasier også blev åbnet for 
piger.	I	1880	fik	gifte	kvinder	ret	til	
at hæve og bruge deres egen løn.

```{figure} ../images/image_p30_1.jpeg
:alt: Nathalie Zahle (1827-1913) var en forkæmper for kvinders ret til  uddannelse og selvstændighed. Hun grundlagde i 1877 en pigeskole "N. Zahles Skole" i København. Foto: Det Kongelige Bibliotek.

Nathalie Zahle (1827-1913) var en forkæmper for kvinders ret til  uddannelse og selvstændighed. Hun grundlagde i 1877 en pigeskole "N. Zahles Skole" i København. Foto: Det Kongelige Bibliotek.
``` 
I	 1921	 fik	 kvinder	 lige	 adgang	 til	 de	 fleste	 offentlige	 stillinger	 –	 undtagen	 i	
forsvaret og som præster.

Endvidere var det på en international, socialistisk kvindekonference i 1910 i 
”Folkets Hus” på Jagtvej på Nørrebro i København (det senere ”Ungdomshuset”), 
at det blev besluttet, at der skulle være en international kampdag for kvinder. Fra 
1921	fik	markeringen	en	fast	årlig	dato	den	8.	marts,	som	i	dag	er	kvindernes	
internationale kampdag i mange lande verden over.

En	afgørende	udvikling	i	denne	periode	var,	at	danske	kvinder	fik	valgret.	I	1903	
havde	de	fået	valgret,	men	kun	til	folkekirkens	menighedsråd.	Fra	1908	fik	kvin-
derne også valgret til sogne- og byråd. Og endelig i 1915 – med ikrafttræden i 
1918	–	blev	grundloven	ændret,	så	danske	kvinder	fik	valgret	til	Rigsdagens	to	
kamre, Folketinget og Landstinget. Dermed fulgte Danmark tendensen i andre 
europæiske lande, hvor kvindebevægelser også havde presset på for at sikre 
kvinder	politisk	indflydelse	på	lige	fod	med	mænd.	På	verdensplan	var	Danmark	
blandt de første lande til at indføre valgret for kvinder ved parlamentariske valg. 
Ved	samme	grundlovsændring	fik	tjenestefolk,	det	vil	sige	personer	uden	egen	
husstand, som tjente og boede hos en anden familie, også valgret til både Folke-
tinget og Landstinget. Således blev valgretten udvidet fra at have omfattet et 
mindretal	til	at	omfatte	flertallet	af	befolkningen.

```{figure} ../images/image_p31_1.jpeg
:alt: Vimpel fra Dansk Kvindesamfund.

Vimpel fra Dansk Kvindesamfund.
```
