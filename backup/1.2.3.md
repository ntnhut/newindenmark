# 1.2.3 ASATRO


I det danske område dyrkede indbyggerne en nordisk religion, der kaldes asatro.  
Det betyder troen på aserne, der var guder. 
Ifølge asatroen var verden delt i tre: Asgård, Midgård og Udgård. 
Guderne boede i Asgård. Derfra kunne man gå over regnbuen Bifrost og komme 
til Midgård, hvor menneskene boede. Længst væk – adskilt fra Midgård af et højt 
hegn – lå Udgård, hvor gudernes fjender ”jætterne” (onde kæmper) og deres 
konge Udgårds-Loke, boede. 
Centralt i asatroen er det såkaldte ”Ragnarok”, som er forestillingen om, at 
verden en dag vil gå under og blive ødelagt. 
Gudernes konge hed Odin. Han er ofte 
beskrevet som en ældre mand med kun ét 
øje og to ravne siddende på skuldrene. Blandt 
de andre guder i den nordiske mytologi kan 
nævnes Freja, der var gudinde for frugt-
barhed, og torden- og krigsguden Thor, der 
kørte hen over himlen med sin vogn, hvilket 
ifølge myten var det, man kunne høre, når det 
tordnede. 
Mange gudenavne fra den nordiske myto-
logi lever videre i det danske sprog, for 
eksempel i ugedagenes navne. Onsdag 
kommer af Odin, torsdag af Thor. Også 
mange stednavne har rødder i mytologien. 
Det gælder for eksempel Odense. Navnet 
kommer af ”Odins vi”, der betyder Odins 
helligdom. Tórshavn, som er den største by 
på Færøerne, er naturligvis Thors havn.
Thors hammer, som hedder 
Mjølner.
I vikingetiden kom kristendommen til 
Danmark og erstattede langsomt asatroen. 
Den tyske missionær Ansgar byggede i 
midten af 800-tallet kirker i Hedeby og Ribe, 
og i cirka 965 blev Harald Blåtand døbt. På 
den runesten, han rejste ved Jelling, står 
der, at kong Harald vandt sig hele Danmark 
og Norge og gjorde danerne kristne. Harald 
Blåtands Jellingsten kaldes derfor ofte for 
Danmarks dåbsattest.
Dagmarkorset, et smykke med 
Jesus i midten.
 
 ---

<!-- Figures extracted from nearby pages -->

.. figure:: ../images/image_p8_1.jpeg

   :alt: Vinkingeskib fra 800-tallet. Foto: Nationalmuseet.

   Vinkingeskib fra 800-tallet. Foto: Nationalmuseet.


.. figure:: ../images/image_p9_2.jpeg

   :alt: Thors hammer, som hedder Mjølner.

   Thors hammer, som hedder Mjølner.

.. figure:: ../images/image_p10_1.jpeg

   :alt: Bispestav som biskopperne bar i middelalderen som et symbol på deres magt. Foto:  Nationalmuseet.

   Bispestav som biskopperne bar i middelalderen som et symbol på deres magt. Foto:  Nationalmuseet.
