# 2.1

2.1 
INDLEDNING
Det danske demokrati har udviklet sig gennem næsten 175 år. Det er blevet 
påvirket af begivenheder og politiske ideer i Danmark og i udlandet. Det danske 
folkestyre har meget til fælles med andre europæiske demokratier, men det har 
også fundet sin egen særlige form. I dette kapitel beskrives nogle af de vigtigste 
kendetegn ved den måde, demokratiet fungerer på i dagens Danmark.
Det danske demokrati bygger på en skriftlig forfatning, Danmarks Riges Grundlov. 
Grundloven handler især om det nationale demokrati, som det foregår i Folke-
tinget. Den indeholder regler om Folketinget, om regeringen og om domstolene. 
Grundloven sætter blandt andet visse grænser for, hvordan staten må bruge sin 
magt, ligesom den sikrer borgerne en række grundlæggende rettigheder. Der er 
i Danmark en stærk tradition for lokalt demokrati og selvstyre. Det lokale selv-
styre har dybe rødder i den danske historie. Grundloven giver også kommunerne 
en rolle at spille i varetagelsen af lokale spørgsmål.
 
 Det lokale selvstyre i kommunerne giver borgerne mulighed for at være med til 
at bestemme over mange forhold i lokalsamfundet. Det lokale demokrati præger 
også mange af hverdagens helt nære forhold. I blandt andet skolebestyrelsen, i 
boligforeningen og i forskellige udvalg på arbejdspladsen kan man som forældre, 
beboere	eller	medarbejdere	få	indflydelse	på	ting,	der	angår	ens	hverdag.
Det danske folkestyre har mange forskellige aktører med hver deres roller, hold- 
ninger og interesser. I Danmark er organisationer og foreninger også inddraget 
i det politiske liv. Det kan blandt andre være organisationer på arbejdsmarkedet, 
som for eksempel Fagbevægelsens Hovedorganisation (FH) og Dansk Arbejds- 
giverforening (DA), eller erhvervs- eller miljøorganisationer, som alle består af 
en lang række fagforeninger, arbejdsgiverforeninger og interesseorganisationer.
Slotsholmen	i	København	med	Folketinget,	Højesteret	og	flere	ministerier.	 
Foto: Tue Schou Pedersen.
 
 ---

<!-- Figures extracted from nearby pages -->

.. figure:: ../images/image_p64_1.png

   :alt: 64 / 243    |    KAPITEL 1 – DANMARKS HISTORIE

   64 / 243    |    KAPITEL 1 – DANMARKS HISTORIE

.. figure:: ../images/image_p66_1.jpeg

   :alt: Slotsholmen	i	København	med	Folketinget,	Højesteret	og	flere	ministerier.	 Foto: Tue Schou Pedersen.

   Slotsholmen	i	København	med	Folketinget,	Højesteret	og	flere	ministerier.	 Foto: Tue Schou Pedersen.
