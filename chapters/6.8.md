# 6.8

6.8 
DANSK VIDENSKAB OG 
TÆNKNING
Forskning og innovation er i dag en af grundforudsætningerne i dansk økonomi 
og dermed dansk velfærd. Dansk forskning foregår i vid udstrækning ved de 
danske universiteter, men der forskes også på for eksempel universitetshospi-
taler, museer, biblioteker og arkiver. Herudover foregår meget forskning i det 
private erhvervsliv. Særligt inden for medicin, biokemi og teknologi er Danmark 
internationalt kendt for sin forskning. 
Dansk forskning på internationalt niveau har rødder langt tilbage i tiden. Flere 
danske videnskabsmænd har i tidens løb været med til at præge den internatio-
nale videnskabelige udvikling. 
En af de første danske videnskabsmænd var astronomen Tycho Brahe (1546-
1601), en skånsk adelsmand, som i 1559 kom til København for at studere på 
universitetet. Han var en matema-
tisk begavelse, konstruerede astro-
nomiske redskaber og foretog den 
indtil da mest præcise kortlægning 
af stjernehimlen. En af Tycho Brahes 
store bedrifter var at opdage en ny 
stjerne, Nova Stella, i stjernebilledet 
Cassiopeia. Tycho Brahes observati-
oner	 fik	 ikke	 mindst	 betydning,	 fordi	
den verdensberømte tyske astronom 
Johannes Kepler (1571-1630) brugte 
dem til at udforme sine bane brydende 
love om, hvordan planeterne bevæger 
sig omkring solen. 
Tycho Brahe.
Niels Steensen (1638-86) bidrog også til videnskaben i 1600-tallet. Ligesom Tycho 
Brahe anerkendte han ikke de vedtagne forklaringer, men lagde vægt på sine egne 
observationer. Niels Steensen var uddannet læge og rejste til Nederlandene, hvor 
han gjorde vigtige opdagelser inden for anatomi, det vil sige kroppens opbygning. 
Blandt andet var han den første til at vise, hvordan vi græder, og videre at hjertet er 
en muskel og ikke, som man hidtil ofte troede, hjemsted for sjæl og følelser. 
Astronomen og fysikeren Ole Rømer (1644-1710) gjorde en vigtig videnskabelig 
opdagelse, da han i 1676 fandt ud af, at lyset havde ”en tøven”, det vil sige, at det 
ikke udbreder sig med det samme, men bevæger sig med en given hastighed fra 
kilde til modtager. Senere beskrev han nye metoder til at måle vægt og afstand. 
Han gjorde også forarbejdet til at få indført den nuværende (gregorianske) 
kalender i Danmark i år 1700.
 
 Frem til begyndelsen af 1700-tallet vidste man ikke, om Asien og Nordamerika var 
landfast med hinanden. For at udforske dette spørgsmål udsendte den russiske 
zar (kejser) Peter den Store i 1725 en ekspedition, som blev ledet af den danske 
søofficer	og	opdagelsesrejsende	Vitus	Bering	(1681-1741).	I	1728	lykkedes	det	
Vitus Berings ekspedition at sejle op gennem det stræde, som adskiller Sibirien 
og Alaska, og dermed påvise, at Asien og Nordamerika er adskilt af vand. Nogle 
år senere vendte Vitus Bering tilbage som leder af en ny og endnu større ekspe-
dition, der skulle kortlægge Alaskas kyst. På vej hjem strandede ekspeditionen 
på en lille øde ø ud fra Ruslands østkyst, hvor den måtte overvintre i ekstrem 
kulde og uden træ til opvarmning. Mange døde, herunder Vitus Bering selv. Han 
er begravet på øen, som i dag bærer hans navn, Bering Øen, ligesom havet, den 
ligger i, hedder Beringhavet, og det stræde, der adskiller Sibirien og Alaska, 
hedder Beringstrædet. 
I 1820 opdagede fysikeren H. C. Ørsted (1777-1851), at elektrisk strøm frem-
kalder magnetisme, den såkaldte elektromagnetisme. En sammenhæng mellem 
elektricitet og magnetisme var allerede blevet beskrevet af den italienske 
filosof	Romagnosi	i	1802,	men	Ørsteds	arbejde	var	mere	dybtgående	og	vandt	
udbredelse i videnskabelige kredse. Opdagelsen af elektromagnetisme lagde 
grunden til den teknologiske brug af elektricitet i samfund og produktion. Det 
var endvidere hans ambition at gøre naturvidenskaben tilgængelig og forståelig 
for en større del af befolkningen. Blandt andet gjorde han en indsats for at give 
videnskabelige begreber og betegnelser danske ord. For eksempel fandt han på 
ordene ilt og brint i stedet for fremmedordene oxygen og hydrogen.
Danmark har også markeret sig internati-
onalt	 inden	 for	 filosofien.	 Det	 skyldes	 først	
og fremmest Søren Kierkegaard (1813-55). 
I sine	42	leveår	nåede	han	at	skrive	en	række	
betydningsfulde	 værker	 inden	 for	 filosofi,	
teologi, psykologi og digtning. Enten – Eller 
fra 1843 er et af hans vigtigste værker. Søren 
Kierkegaard anses som grundlægger af den 
eksistentialistiske	 filosofi,	 som	 antager,	 at	
ethvert menneske bliver den, det er, gennem 
de	valg,	det	træffer.
I midten af 1800-tallet blev ideer om kvinders frigørelse og ligestilling mellem 
kønnene formuleret af forfatteren, Mathilde Fibiger (1830-1872), der udgav 
brevromanen, Clara Raphael. Tolv Breve i 1851. Bogen blev anledning til en 
omfattende strid blandt forfattere, kunstnere og politikere om kvinders rolle i 
samfundet, og hun inspirerede den organiserede kvindebevægelse, som voksede 
frem fra 1870’erne. Modsat datidens idealer om ægteskab giftede Matilde 
Fibiger sig aldrig men blev ansat som telegraf ved Den Danske Statstelegraf 
som Danmarks første kvindelige embedsmand.
Søren Kierkegaard.
 
 DANSK VIDENSKAB I NYERE TID
Den dansk-grønlandske polarforsker Knud Rasmussen (1879-1933) har haft 
stor betydning for udforskningen af Grønland og andre arktiske områder. På 
sine i alt syv ekspeditioner, de såkaldte Thule-ekspeditioner (1912-33), kortlagde 
han	 områdernes	 geografi,	 indsamlede	 tusindvis	 af	 genstande	 (for	 eksempel	
jagtredskaber, smykker og pelse) og en omfattende viden om inuitterne (en 
række arktiske folkeslag). Af særlig betydning regnes hans femte og største 
ekspedition (1921-24), hvor han rejste på hundeslæde 18.000 km fra Grønland 
gennem det nordlige Canada, Alaska og videre over det frosne Beringstræde til 
det	østlige	Sibirien.	På	sin	lange	rejse	udforskede	han	flere	inuitbosættelser	og	
fik	således	blandt	andet	påvist,	at	der	på	tværs	af	meget	store	afstande	findes	en	
fælles kultur, mytologi og traditioner blandt forskellige inuitstammer.
I det 20. århundrede opnåede den 
danske fysiker Niels Bohr (1885-1962) 
international berømmelse. Som ung 
opstillede han en model for atomers 
opbygning.	 For	 den	 fik	 han	 i	 1922	
Nobelprisen i fysik. Hans vigtigste 
videnskabelige opdagelse var dog 
inden for den såkaldte kvantemekanik, 
hvor Niels Bohr arbejdede sammen 
med andre førende internationale 
forskere. Niels Bohr deltog aktivt i 
den politiske debat om atomenergi og 
atomvåben, som hans forskning havde 
gjort det muligt at udvikle.
Niels Bohr.
Inge Lehmann. Foto: Ritzau Scanpix.
Seismologen og geofysikeren Inge 
Lehmann (1888-1993) påviste i en 
artikel i 1936 via observationer af 
jordskælv på New Zealand, at Jorden 
har	 en	 indre	 kerne.	 Hun	 fik	 succes	
som forsker i USA, og hendes studier 
blev brugt af det amerikanske militær 
til at udregne sprængkraften ved 
prøvesprængninger 
af 
sovjetiske 
atombomber under Den Kolde Krig. 
I 1997 modtog den danske læge og 
videnskabsmand Jens Christian Skou 
(1918-2018) Nobelprisen i kemi for sin 
opdagelse af den såkaldte natrium-ka-
liumpumpe, som pumper de kemiske 
stoffer	natrium	og	kalium	henholdsvis	
ud og ind af menneskekroppens celler. 
 
 Fejl i natrium-kaliumpumpen fører til hjerte- og nervesygdomme. Jens Christian 
Skou var professor ved Aarhus Universitet, og der gik 40 år, fra han skrev sin 
første artikel om sin opdagelse, til han modtog Nobelprisen.
Inden for fysikken har Lene Vestergaard Hau (født 1959) markeret sig interna-
tionalt.	Lene	Vestergaard	Hau	blev	for	alvor	kendt	i	offentligheden,	da	hun	i	1999	
nedsatte lysets udbredelseshastighed. I 2001 formåede hun at bremse en lysimpuls 
fuldstændigt. Lene Vestergaard Hau er professor ved Harvard University i USA.
Lene Vestergaard Hau. Foto: Linda Kastrup/Ritzau Scanpix.
Morten	Meldal	(født	 1954),	som	er	 professor	ved	Københavns	Universitet,	 fik	
sammen med to amerikanske forskere Nobelprisen i kemi i 2022 for at have 
lagt grunden til den såkaldte klik-kemi. Med klik-kemien skaber man nye mole-
kyler med færre byggesten og dermed færre kemiske reaktioner end de natur-
lige. Klik-kemi kaldes også ’molekylær LEGO’, som kan forbinde molekyler, uden 
molekylerne påvirker hinanden. Således kan man for eksempel hurtigere teste 
og fremstille ny medicin.
 
 ---

<!-- Figures extracted from nearby pages -->

.. figure:: ../images/image_p207_1.jpeg

   :alt: Geirangerfjorden i det vestlige Norge. Foto: Tue Schou Pedersen.

   Geirangerfjorden i det vestlige Norge. Foto: Tue Schou Pedersen.

.. figure:: ../images/image_p208_1.jpeg

   :alt: Tycho Brahe.

   Tycho Brahe.

.. figure:: ../images/image_p209_1.jpeg

   :alt: Søren Kierkegaard.

   Søren Kierkegaard.
