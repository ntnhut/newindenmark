# 1.2 VIKINGETID (ca. 750-1050)

I vikingetiden blev Danmark samlet under én konge, og magten i landet begyndte at blive centraliseret. Vikingerne sejlede på togter ud i Europa, hvor de handlede, plyndrede og slog sig ned. Det var også i denne periode, at de fleste danskere blev kristne.

---

## 1.2.1 DET DANSKE RIGE TAGER FORM

Vikingerne beskrives ofte som brutale krigere, og det var nogle af dem også. 
Men	i	virkeligheden	var	langt	de	fleste	i	vikingetiden	bønder,	der	dyrkede	jorden	
og holdt dyr, eller de var handelsmænd, der købte og solgte varer. Den første 
kendte konge, Angantyr, samlede allerede omkring år 700 en del af det område, 
der senere blev til Danmark.

Selve ordet ”Danmark” kendes fra slutningen af 800-tallet. ”Dan” kommer af 
”daner” og betegner det folkeslag, som boede i det danske område. ”Mark” 
betyder ”grænseområde”. Danmark var altså ”danernes grænseområde”. Første 
gang, man ser navnet Danmark brugt inden for landets grænser, er på en 
såkaldt runesten fra cirka år 955 rejst af kong Gorm den Gamle til minde om 
sin kone Thyra. Ordet runesten kommer af, at teksten på stenen er skrevet med 
runer, som var vikingetidens skrifttegn. Gorm den Gamles og Thyras søn, Harald 
Blåtand, regnes som den første konge, der regerede hele Danmark, og han var 
også konge over dele af Norge. Harald Blåtand rejste også en runesten omkring 
år 965. Stenene står i dag i byen Jelling i Jylland.

For at sikre sit rige mod fjender opførte Harald Blåtand omkring år 980 en række 
ringborge i forskellige dele af landet. Mange af disse (for eksempel Aggersborg og 
Fyrkat i Nordjylland, Nonnebakken på Fyn samt Trelleborg og Borgring på Sjæl-
land) kan fortsat ses i det danske landskab. Disse militære anlæg var i datidens 
målestok store byggearbejder. De fortæller os derfor også, at den danske konge 
på	dette	tidspunkt	havde	magt	til	at	indkræve	skatter	og	skaffe	store	mængder	
arbejdskraft. Dette 
viser, at Danmark 
var ét rige samlet 
under én central-
magt.

```{figure} ../images/image_p7_1.jpeg
:alt: Vikingeborgen Trelleborg ved Slagelse på Vest-Sjælland. Foto: Nationalmuseet.

Vikingeborgen Trelleborg ved Slagelse på Vest-Sjælland. Foto: Nationalmuseet.
```

## 1.2.2 VIKINGERNES KONTAKT MED OMVERDENEN

Vikingerne havde meget kontakt med udlandet. Udviklingen af vikingeskibene 
gjorde det muligt at rejse langt for at handle og bosætte sig. Vikingeskibene 
var nemlig både mere solide og smidige end tidligere tiders skibe. De kunne 
derfor sejle på havet også under vanskelige forhold, komme hurtigt frem og 
også	sejle	op	ad	floder	til	byer,	der	ikke	lå	ved	havet.	Vikingerne	handlede	med	
resten af Europa og havde også kontakt med de arabiske lande. Men ikke alt var 
fredelig samhandel. I 800-tallet tog danske vikinger også på togter blandt andet 
til England og Frankrig og så langt væk som til Konstantinopel (Istanbul). På 
disse togter udplyndrede de klostre og byer og krævede skat af de lokale.

Under deres togter erobrede vikingerne også store landområder. Nogle vikinger 
bosatte sig i de områder, som de erobrede, for eksempel i Normandiet i Frankrig. 
Den	danske	konge	Svend	Tveskæg	(987-1014)	erobrede	England, som	han	blev	
konge af i 1013. Hans søn Knud den Store (1018-35) var også konge af England, 
og herskede over Norge på det tidspunkt, hvor vikingeriget var størst. Det store 
rige faldt dog hurtigt fra hinanden igen. Men vikingernes tilstedeværelse i 
England har sat varige spor. Blandt andet fordi den engelske befolkning optog 
mange ord fra vikingernes sprog ”oldnordisk”, som er forløberen for nutidens 
dansk. Moderne engelsk skønnes at indeholde et par hundrede ord fra oldnor-
disk. Det gælder for eksempel egg (æg), window (vindue), knife (kniv), law (lov), 
sell (sælge).
 

```{figure} ../images/image_p8_1.jpeg
:alt: Vinkingeskib fra 800-tallet. Foto: Nationalmuseet.

Vinkingeskib fra 800-tallet. Foto: Nationalmuseet.
```

## 1.2.3 ASATRO

I det danske område dyrkede indbyggerne en nordisk religion, der kaldes asatro.  
Det betyder troen på aserne, der var guder. 

Ifølge asatroen var verden delt i tre: Asgård, Midgård og Udgård. 

Guderne boede i Asgård. Derfra kunne man gå over regnbuen Bifrost og komme 
til Midgård, hvor menneskene boede. Længst væk – adskilt fra Midgård af et højt 
hegn – lå Udgård, hvor gudernes fjender ”jætterne” (onde kæmper) og deres 
konge Udgårds-Loke, boede. 

Centralt i asatroen er det såkaldte ”Ragnarok”, som er forestillingen om, at 
verden en dag vil gå under og blive ødelagt. 

Gudernes konge hed Odin. Han er ofte 
beskrevet som en ældre mand med kun ét 
øje og to ravne siddende på skuldrene. Blandt 
de andre guder i den nordiske mytologi kan 
nævnes Freja, der var gudinde for frugt-
barhed, og torden- og krigsguden Thor, der 
kørte hen over himlen med sin vogn, hvilket 
ifølge myten var det, man kunne høre, når det 
tordnede. 

Mange gudenavne fra den nordiske myto-
logi lever videre i det danske sprog, for 
eksempel i ugedagenes navne. Onsdag 
kommer af Odin, torsdag af Thor. Også 
mange stednavne har rødder i mytologien. 
Det gælder for eksempel Odense. Navnet 
kommer af ”Odins vi”, der betyder Odins 
helligdom. Tórshavn, som er den største by 
på Færøerne, er naturligvis Thors havn.

```{figure} ../images/image_p9_1.jpeg
:alt: Thors hammer, som hedder Mjølner.

Thors hammer, som hedder Mjølner.
```
I vikingetiden kom kristendommen til 
Danmark og erstattede langsomt asatroen. 
Den tyske missionær Ansgar byggede i 
midten af 800-tallet kirker i Hedeby og Ribe, 
og i cirka 965 blev Harald Blåtand døbt. På 
den runesten, han rejste ved Jelling, står 
der, at kong Harald vandt sig hele Danmark 
og Norge og gjorde danerne kristne. Harald 
Blåtands Jellingsten kaldes derfor ofte for 
Danmarks dåbsattest.

```{figure} ../images/image_p9_2.jpeg
:alt: Dagmarkorset, et smykke med Jesus i midten.

Dagmarkorset, et smykke med Jesus i midten.
```
 
