# 3.1

3.1 
INDLEDNING
I følge IMF (Den Internationale Valutafond) er Danmark verdens 9. rigeste land 
ud af i alt 192 lande – og det tredje rigeste land af 27 EU-lande. Bruttonational-
produktet (BNP) per indbygger – det vil sige værdien af den samlede danske 
produktion i løbet af ét år delt ud på hver af landets seks millioner indbyggere 
– var i 2025 således på 72.000 amerikanske dollar svarende til knap en halv 
million kroner. 
Ethvert samfund har dog kun begrænsede ressourcer (penge) – det gælder også 
rige lande som Danmark. Selve ordet ”økonomi” kommer fra græsk og betyder 
”husholdning”. Det vil sige, hvordan man styrer indtægter og udgifter. Derfor er 
økonomi også politik. For et af de spørgsmål, som er vigtigst for både befolk-
ningen og politikerne, er, hvordan ressourcerne skal fordeles, og hvordan vi får 
økonomien til at vokse.
Den danske økonomi betegnes ofte som en blandingsøkonomi. Det vil sige, at 
den fungerer inden for rammerne af en privat markedsøkonomi, men at det 
offentlige	 også	 spiller	 en	 stor	 rolle	 i	 økonomien.	 Således	 produceres,	 købes	
og sælges nogle varer og tjenesteydelser på det private marked (for eksempel 
mad, møbler eller taxakørsel), mens andre, typisk tjenesteydelser, (for eksempel 
undervisning,	 sygehusbehandling	 eller	 børnepasning)	 tilbydes	 af	 det	 offent-
 
 lige	og	betales	af	skatter	og	afgifter.	Desuden	flytter	den	offentlige	sektor	via	
for eksempel overførselsindkomster også mange penge mellem borgerne, for 
eksempel i form af arbejdsløshedsunderstøttelse, kontanthjælp og pensioner. 
Den	 private	 og	 den	 offentlige	 sektor	 er	 afhængige	 af	 hinanden.	 Det	 private	
erhvervsliv tjener penge og sikrer arbejdspladser, således at der bliver betalt 
skat,	 der	 blandt	 andet	 finansierer	 den	 offentlige	 velfærd.	 Omvendt	 sikrer	
for	 eksempel	 det	 offentlige	 uddannelsessystem	 kvalificeret	 arbejdskraft	 til	
erhvervslivet,	mens	det	offentlige	sundhedsvæsen	sikrer,	at	virksomhedernes	
medarbejdere hurtigere bliver raske og kan vende tilbage efter sygdom, og 
daginstitutionerne sikrer, at børn kan blive passet, så deres forældre kan gå på 
arbejde. 
Dette kapitel beskriver nogle overordnede kendetegn i den danske økonomi 
inden for følgende områder: 
• Velfærdssamfundet.
• Erhvervslivet.
• Arbejdsmarkedet.
Regeringens	forslag	til	den	såkaldte	finanslov	i	2025,	det	samlede	budget	for	
statens udgifter og indtægter.
 
 ---

<!-- Figures extracted from nearby pages -->

.. figure:: ../images/image_p101_1.jpeg



.. figure:: ../images/image_p103_1.jpeg

   :alt: Regeringens	forslag	til	den	såkaldte	finanslov	i	2025,	det	samlede	budget	for	statens udgifter og indtægter.

   Regeringens	forslag	til	den	såkaldte	finanslov	i	2025,	det	samlede	budget	for	statens udgifter og indtægter.
