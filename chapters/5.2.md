# 5.2

5.2 
LITTERATUR
Den ældste litteratur i Danmark er skrevet på oldnordisk med runer, vikingeti-
dens bogstaver. Ordet ”runer” betyder ”hemmeligheder”, og runerne blev ofte 
tillagt	 magisk	 kraft.	 Den	 mest	 kendte	 danske	 runeindskrift	 findes	 på	 Harald	
Blåtands Jellingsten fra anden halvdel af 900-tallet. Her fortæller kong Harald, 
at han vandt sig hele Danmark og Norge og gjorde danerne kristne. Runeskriften 
blev udbredt overalt i Norden, hvor den visse steder har været anvendt længe 
efter, at de latinske bogstaver blev indført.
En stor del af middelalderens litteratur blev skrevet på latin. Det gælder også 
Saxos (cirka 1160-1208) danmarkshistorie, Gesta Danorum (Danernes bedrifter), 
fra begyndelsen af 1200-tallet. Værket skulle vise, at Danmark var et land i sin 
egen ret, uafhængigt af tyskerne, og at Danmarks daværende konge Valdemar 
den Store (1131-82) var landets retmæssige hersker. Saxo fortæller med både 
drama, fantasi og humor om dansk historie.
Et andet vigtigt værk fra den tidlige litteraturhistorie er Christian 4.s datter 
Leonora Christinas (1621-98) skildring af sit fængselsophold, Jammers Minde 
(1673-74, udgivet i 1869). Her beskriver hun sin lange indespærring og ankla-
gerne mod hende for landsforræderi. Hun fortæller om, hvordan hun kæmper 
med	at	finde	en	mening	med	livet,	og	hvordan	hun	holder	øje	med	alt,	hvad	der	
foregår omkring hende.
1700-tallets og oplysningstidens mest fremtrædende dansk-norske forfatter 
var Ludvig Holberg (1684-1754). Holberg ville fremme oplysningstidens idealer 
om, at befolkningen gennem oplysning, tolerance og kritisk tænkning kunne 
blive friere og bedre mennesker.
Han skrev blandt andet satiriske teaterstykker – komedier – en af de mest 
berømte er Jeppe på Bjerget (1722), hvor den alkoholiserede sjællandske bonde 
Jeppe bliver bildt ind, at han er herremand. Jeppe vækker tilskuernes medfø-
lelse, når han spørger sig selv om, hvorfor han drikker, og fortæller om, hvordan 
han får tæsk af sin kone. Men man ser også kritisk på Jeppe, da han som herre-
mand er lige så meget en tyran som dem, der plejer at have magten. 
 
 Dansk litteratur fra 1800 til i dag 
tæller	flere	verdenskendte	forfattere.	
Den mest berømte er H.C. Andersen 
(1805-75), der blev født i Odense. Han 
blev især kendt for sine eventyr, som 
har glædet både børn og voksne i 
Danmark og resten af verden gennem 
næsten to århundreder. Eventyrerne 
er oversat til over 125 sprog. ”Den 
lille havfrue”, ”Den grimme ælling”, 
”Kejserens nye klæder”, ”Den lille pige 
med svovlstikkerne” og ”Grantræet” 
er blandt de mest læste. Andersens 
eventyr har også inspireret Disneys 
tegnefilm,	blandt	andet	til	filmen	Den	
lille havfrue (1989), som Disney i 2023 
genindspillede i en ny version.
Hans	eventyr	er	skrevet	til	flere	alders-
grupper på samme tid. På den ene 
side rummer de børnefortællingers 
fantasi og overnaturlige verden. På 
den anden side handler de om emner, 
som er vigtige for voksne: fordomme, 
fattigdom, snobberi og dobbeltmoral.
H.C Andersen (1805-75).
Adam Oehlenschläger (1779-1850) var en af nationalromantikkens kendteste 
digtere. Nationalromantikken ville fremme alt, hvad der er særligt dansk i kultur, 
natur og historie. Oehlenschläger skrev Danmarks ene nationalsang, ”Der er et 
yndigt land” (1819). Et andet af hans mest kendte værker er digtet ”Guldhor-
nene” fra 1802, som handler om fundet af to smukke guldhorn fra oldtiden, som 
siden blev stjålet og smeltet om. 
Steen Steensen Blicher (1782-1848) var en af de første danske forfattere, som 
skrev om menneskers liv i det dengang fjerne og ukendte Jylland, langt væk 
fra hovedstaden og byen. Han fortalte om bønders, præsters, embedsmænds, 
omvandrende handelsfolks og fattiges tanker, håb og værdier. Han er blandt 
andet kendt for Brudstykker af en Landsbydegns Dagbog (1824), hvor hoved-
personen, en fattig ung mand, fortæller om sit beskedne liv, sine drømme og sin 
ulykkelige forelskelse i en pige fra adelen, som han ikke kan få. 
Det såkaldte ”moderne gennembrud” i slutningen af 1800-tallet ville gøre op 
med nationalromantikken og samfundets traditioner. Forfatterne forsøgte at 
udfordre datidens holdninger til for eksempel religion, kultur, familieliv og køns-
roller, som hidtil var taget for givet. Blandt tidens vigtigste nye værker er Herman 
Bangs (1857-1912) Ved Vejen (1886). Værkerne beskriver erfaringer omkring 
køn og samfund, som datiden helst ville glemme og undgå at tale om. Et andet 
 
 hovedværk fra denne periode er Henrik Pontoppidans (1857-1943) Lykke-Per 
(1898-1904) Pontoppidans store roman handler om Per, som er vokset op på 
landet i en præstefamilie med traditionelle værdier.
Han tager til København og oplever det moderne samfunds muligheder med 
blandt andet industri og videnskab, men også en ny rodløs tilværelse. Per har 
store drømme og planer for en modernisering af Danmark. Pontoppidan modtog 
Nobelprisen i litteratur i 1917.
Martin Andersen Nexø (1869-1954) skrev især bøger om fattige mennesker og 
deres kamp for bedre arbejdsforhold og levevilkår. Særlig kendt er romanerne 
Pelle Erobreren (1906-10) og Ditte Menneskebarn (1917-21). Begge romaner er 
senere	blevet	filmatiseret.	
Forfatteren Emma Gad (1852-1921) skrev en række skuespil om tidens 
spørgsmål som kønsroller, moral og politik, der blev opført på Det Kongelige 
Teater samt andre københavnske scener. Emma Gad mente også, at menne-
sker gennem klare regler skulle hjælpes til at være sammen med hinanden 
uden	konflikter.	Hun	er	således	først	og	fremmest	kendt	for	’Takt	og	Tone	–	
Hvordan Vi Omgås’ fra 1918, som er den bedst kendte danske bog om, hvordan 
man bør opføre sig. Bogen indeholder derfor en række meget konkrete råd om, 
hvad man gør i en næsten hver tænkelig situation i hverdagslivet. For eksempel 
skal man ikke sætte albuerne på bordet eller lægge kniven i munden, når man 
spiser, mændene bør løfte på hatten, når de hilser, ligesom børn ikke må afbryde 
voksne,	men	kun	svare	venligt	og	høfligt,	når	de	bliver	talt	til.
Bøger af fem danske forfattere: Steen Steensen Blicher, Emma Gad,  
Henrik Pontoppidan, Klaus Rifbjerg og Naja Marie Aidt.  
Foto: Tue Schou Pedersen.
 
 I 1900-tallets danske litteraturhistorie 
er Johannes V. Jensen (1873-1950) og 
Karen Blixen (1885-1962) nogle af de 
mest værdsatte forfattere. Johannes 
V. Jensens bedst kendte roman er 
Kongens Fald fra 1901, en historisk 
roman om 1500-tallets Danmark. 
Den  fortæller	 om	 kong	 Chris	tian	
2.s (1513-23) forgæves kamp for 
at beholde magten som konge. Den 
handler om brutalitet, ambitioner 
og begyndelsen på Danmarks grad-
vise nedgang til en småstat frem 
mod 1800-tallet. Et andet hovedværk 
af Johannes V. Jensen er Himmer-
landshistorier (1898-1910), som er 
en samling af kortere fortællinger, 
der handler om bønder og fattigfolk i 
Himmerland i Jylland, hvor Johannes 
V.	 Jensen	 voksede	 op.	 I	 1944	 fik	
Johannes V. Jensen Nobelprisen i litte-
ratur. 
Karen Blixens bedst kendte værk er Den Afrikanske Farm fra 1937. Den handler 
om hendes oplevelser i Kenya i de første årtier af 1900-tallet, som dengang var 
en	britisk	koloni.	Blixen	fortæller	her	om	livet	på	sin	kaffefarm.	Hun	er	på	den	
ene side præget af de europæiske koloniherrers tankegang, men hun er på den 
anden side kritisk over for koloniherrerne og deres behandling af den afrikanske 
befolkning, og hun prøver at indrette livet på sin farm på en anden måde. Hendes 
værk udtrykker hendes kærlighed til og respekt for Afrikas folk, kultur og natur. 
Hun fortæller endvidere om den tragiske kærlighedshistorie, hun selv oplever 
med en engelsk mand. Karen Blixen udgav på både dansk og engelsk en række 
fortællinger om menneskelige lidenskaber, længsler og livsdramaer, som har 
gjort hende kendt i hele verden.
Karen Blixen (1885-1962).
 
 Tove Ditlevsen (1917-76) voksede op i 
en fattig arbejderfamilie på Vesterbro 
i København, og hun drømte allerede 
som barn om at blive digter, selv om 
hendes far sagde, at det kunne piger 
ikke blive. Hun skrev både digte, 
romaner og noveller om at være barn, 
kvinde og fattig i datidens samfund, og 
blandt hendes hovedværker er Barn-
dommens Gade (1943). Tove Ditlevsen 
er i de seneste år, længe efter sin død, 
også blevet populær i udlandet – især i 
USA, Storbritannien og Tyskland, hvor 
hendes erindringsserie, Barndom, 
Ungdom og Gift (1967-71) er udgivet 
i nye oversættelser. 
Blandt forfatterne i det 20. århund-
rede var Klaus Rifbjerg (1931-2015) 
en af de mest produktive. Mest kendt 
er romanen Den kroniske uskyld 
(1958), der fortæller om samfun-
dets ungdom og skoleliv. Romanens 
kontante og morsomme kritik af 
skolen og de voksnes snæversyn har 
gjort den populær hos generationer af 
unge læsere.
Tove Ditlevsen (1917-76).
Midten af 1960’erne blev kendetegnet af en udvikling i dansk litteratur, som gik 
i mange nye retninger med forfattere som Suzanne Brøgger (født 1944). Mens 
Suzanne Brøgger i høj grad skrev romaner om kvindefrigørelse, var en række 
andre forfattere inspireret af rockmusik, ungdomsoprør og populærkultur. En 
anden markant digter var Inger Christensen (1935-2009). Hendes digt ”Sommer-
fugledalen” (1991) anses som et af de store værker i nyere dansk litteratur. Inger 
Christensens	værker	er	oversat	til	mange	sprog.	Hun	blev	flere	gange	nævnt	
som en stærk kandidat til Nobelprisen i litteratur. 
Naja Marie Aidt (født 1963) startede også sit forfatterskab som digter men har 
siden desuden skrevet romaner og noveller. Hendes mest kendte værk er Har 
døden taget noget fra dig, så giv det tilbage. Carls bog (2017) om sorgen over 
hendes unge søns tragiske død. 
 
 Michael	 Strunge	 (1958-86)	 fik	 i	
1980’erne mange unge læsere 
for 
sine 
digte 
om 
drømme, 
depression, kærlighed, oprør og 
storbyliv. Hans hovedværk er 
Verdenssøn (1985). En af Michael 
Strunges senere læsere var Yahya 
Hassan (1995-2020), der debu-
terede med digtsamlingen Yahya 
Hassan (2013). Samlingen blev 
solgt i et rekordoplag på langt 
over 100.000 eksemplarer og er 
den bedst sælgende digtsamling 
i Danmark nogensinde. Hassans 
digte om opvækst og ungdomsliv 
som indvandrer i et ghettokvarter 
skabte voldsom debat, fordi de 
pegede på alvorlige samfunds-
problemer og på sammenstød 
mellem 
danske 
normer 
og 
normerne i socialt belastede 
indvandrermiljøer.
En af nutidens markante danske forfattere er Helle Helle (f. 1965). Hendes nedto-
nede beskrivelser af hverdagslivet i Danmarks mindre byer blander humor, 
alvor, sorg og glæde. Med romanen Rødby-Puttgarden (2005) brød hun igennem 
til et større publikum. Rødby-Puttgarden skildrer de unge søstre Jane og Tines 
hverdagsliv i Rødbyhavn på Lolland, hvor de begge arbejder som ekspeditricer 
på færgen til Puttgarden. De seneste år har Helle Helle udgivet romanerne om 
Hafni. I romanen Hafni fortæller (2023) tager en kvinde ud på en nøje planlagt 
rejse gennem Danmark for at fejre sin skilsmisse. Hun spiser masser af smør-
rebrød og møder provinsens mennesker. Men alt går galt, og rejsen, der kun 
skulle have varet otte dage, ender med at tage en måned, for Hafni vil ændre 
sig selv, men ved ikke hvordan. Nogle år senere – i romanen Hey Hafni (2025) – 
møder vi Hafni igen, hvor hun er rejst til byen Brighton på Englands sydkyst for 
at	genfinde	lykken,	hvilket	heller	ikke	viser	sig	så	enkelt.	
En	populær	genre	i	nutidig	litteratur	er	den	såkaldt	auto-fiktion,	hvor	forfatteren	
beskriver	oplevelser	og	erfaringer	fra	sit	eget	liv	og	blander	dem	med	fiktive	
elementer. Blandt temaerne er opvæksten i mindre samfund, at vokse op i en 
dysfunktionel familie og om ikke "at høre til", når man er fanget mellem på den 
ene side fordomme og traditionelle normer og på den anden side ønsket om at 
udleve sine egne ambitioner og følelser. 
Yahya Hassan (1995-2020).  
Foto: Kim Haugaard/Ritzau Scanpix.
 
 Leonora Christina Skovs (f. 1976) Den, der lever stille (2017) handler om forfat-
terens opvækst på dydens smalle sti – "at leve stille" – og om ønsket om at 
vinde	kærlighed	og	anerkendelse	fra	forældre,	som	næsten	altid	kan	finde	og	
forstørre problemer i det, hun gør. Da hun må erkende, at hun er lesbisk, er hun 
stillet over for valget mellem på den ene side at udleve sine følelser og på den 
anden side miste forældrenes accept.
Thomas Korsgaard (f. 1995) og Glenn Bech (f. 1991) skriver begge ligeledes ud 
fra erfaringer om at være i en familie og i et miljø, hvor det ikke er velset at skille 
sig ud. Endvidere tager deres erindringer afsæt i en barndom og ungdom i fami-
lier med sociale og psykiske problemer. I roman-trilogien Hvis der skulle komme 
et menneske forbi (2017), En dag vil vi grine af det (2018) og Man skulle nok have 
været der (2021) fortæller Thomas Korsgaard – med både alvor og ironi – om 
den opvækst, han oplevede, med mangel på penge, uddannelse, kærlighed og 
med fysisk og psykisk vold som en del af opdragelsen. 
Glenn Bechs debutbog Farskibet (2021) beskriver det traume, som farens selv-
mord har givet ham. Centralt i bogen står en familie, som er ødelagt af det, Glenn 
Bech kalder "giftig maskulinitet". Det vil sige en opfattelse af at være mand, som 
indebærer dominerende, intolerant og voldelig adfærd. En maskulinitet, som 
var umulig for faren at leve i, vanskelig for ham selv at være homoseksuel i, 
og som også viser sig gennem morens voldelige kærester. Glenn Bech er ikke 
blot kritiker af normer om køn og seksualitet men også af storbyens eliter, 
der beskyldes for manglende kendskab til provinsen og til samfundets mange 
mindre privilegerede befolkningsgrupper. Denne kritik kommer ikke mindst til 
udtryk i hans politiske kampskrift Jeg anerkender ikke længere jeres autoritet 
(2022).
Helle Helle (f. 1965). Foto: Søren Bidstrup/Ritzau Scanpix.
 
 ---

<!-- Figures extracted from nearby pages -->

.. figure:: ../images/image_p144_1.jpeg

   :alt: Den danske kunsthistorie har spor helt tilbage til stenalderen. Her keramik i form af det såkaldte 'Skarpsalling-kar', som blev lavet cirka 3.200 år før Kristus. Foto: Roberto Fortuna og Kira Ursem, Nationalmuseet.

   Den danske kunsthistorie har spor helt tilbage til stenalderen. Her keramik i form af det såkaldte 'Skarpsalling-kar', som blev lavet cirka 3.200 år før Kristus. Foto: Roberto Fortuna og Kira Ursem, Nationalmuseet.

.. figure:: ../images/image_p146_1.jpeg

   :alt: H.C Andersen (1805-75).

   H.C Andersen (1805-75).
