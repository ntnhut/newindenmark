# 4.4 Danmarks forsvars- og sikkerhedspolitik
Selv om Danmark med sin indtræden i NATO i 1949 opgav sin traditionelle 
neutralitet,	holdt	Danmark	relativt	lav	militær	profil	frem	til	Den	Kolde	Krigs	
afslutning omkring 1990. Danmark deltog dog i mange af FN’s fredsbevarende 
missioner. Opgaven her var typisk dels at hjælpe med at sikre, at en våbenhvile 
blev overholdt og dels at beskytte civilbefolkningen.

## 4.4.1 Udenrigspolitisk aktivisme efter den kolde krig (1990-2014)
Efter Den Kolde Krigs afslutning ændrede NATO’s mål sig gradvist. NATO forblev 
en forsvarsalliance. Men målet blev også i stigende grad at fremme fred, demo-
krati, menneskerettigheder og retsstatsprincipper rundt om i verden. 

I den forbindelse spillede det en stor rolle, at NATO efter Den Kolde Krigs ophør 
har været verdens klart stærkeste militære og sikkerhedspolitiske alliance. 
NATO – anført af USA – var således mindre bekymret for at blive angrebet eller 
komme	i	væbnet	konflikt	med	andre	lande.

Og Danmark udviklede i forlængelse heraf lidt efter lidt en såkaldt 'aktivistisk 
udenrigspolitik'. Det betød, at Danmark begyndte at deltage mere aktivt i inter-
nationale	konflikter,	som	gik	ud	over	fredsbevarende	missioner.	Dette	kom	til	
udtryk på forskellig vis. 

I 1990-91 besatte Irak nabolandet Kuwait. På baggrund af en FN-beslutning ledte 
USA en militær indsats, der skulle befri Kuwait. Danmark sendte et krigsskib af 
sted som et bidrag til den internationale militære styrke. Skibet deltog dog ikke 
i aktive kamphandlinger, men havde til opgave at håndhæve det internationale 
samfunds handelsblokade over for Irak.

I forbindelse med borgerkrigen i Jugoslavien i begyndelsen af 1990’erne blev 
danske soldater sendt ud som en del af FN’s styrker. Her blev de involveret i 
direkte kamphandlinger med serbiske styrker i Bosnien i 1994. 
 
Også i Kosovo, som dengang var en provins i Serbien, var der borgerkrig i slut-
ningen	af	1990’erne.	Her	blev	det	albanske	befolkningsflertal	udsat	for	overgreb	
fra den serbiske regering. Efter lange forhandlinger uden resultat greb NATO 
militært	ind	i	1999.	Her	deltog	danske	kampfly	i	NATO’s	aktioner.

```{figure} ../images/image_p136_1.jpeg
:alt: Danske FN-styrker i Bosnien.

Danske FN-styrker i Bosnien.
```

## 4.4.2 Indsatser efter terror angrebet på USA i 2001
Et vendepunkt for sikkerhedspolitikken i NATO- alliancen og herunder Danmark
var terrorangrebet på USA 11. september 2001. Her slog terrorister omkring
3.000 mennesker ihjel ved at kapre passagerfly og flyve dem ind i blandt andet
”World Trade Center” i New York. Efter dette terrorangreb blev bekæmpelse af
terrorisme en vigtig opgave for alliancen.

Efter terrorangrebet tog NATO et nyt skridt og besluttede at styrke sin evne til
at bekæmpe enhver trussel mod medlemslandenes befolkninger, territorier og
militære styrker. Dette gjaldt også terrortrusler fra terrorgrupper. Danmark har
således siden 2001 deltaget i militære missioner rundt omkring i verden, der har
haft fokus på disse målsætninger.

Terrororganisationen Al Qaeda, der stod bag angrebet på USA 11. september
2001, havde base i Afghanistan. Det gav anledning til, at styrker, ledet af NATO
og med mandat fra FN, invaderede landet i oktober 2001 og afsatte den islamistiske
Taliban-regering, som samarbejdede med Al Qaeda. I 2002 besluttede et
stort flertal i det danske Folketing at sende danske soldater til Afghanistan for at
deltage i krigen. Igennem 20 år førte Taliban guerillakrig mod de internationale
styrker og den nye, vestligt støttede afghanske regering.

De danske soldater blev blandt
andet udstationeret sammen
med britiske tropper i den
sydlige Helmand-provins, der
var en af de mest urolige i landet.
I alt 44 danske soldater mistede
livet under kampene. Efter
2014 var de danske udsendte
soldaters opgave at træne og
støtte afghanerne, så de selv
kunne stå for sikkerheden i
landet – og siden er de danske
og andre landes soldater blevet
trukket helt hjem. I takt med at
de internationale styrker forlod
Afghanistan, faldt landets regering
og hær sammen. I august
2021 generobrede Taliban
hovedstaden Kabul og dermed magten i landet. Vesten,
herunder Danmark, iværksatte
en historisk omfattende evakuering af egne diplomater, militære rådgivere samt
af afghanere, der havde arbejdet for Vesten som for eksempel tolke under krigen.

```{figure} ../images/image_p137_1.jpeg
:alt: Danske tropper i Afghanistan

Danske tropper i Afghanistan
```

I 2003 førte USA og en række andre lande krig mod Irak og landets diktator
Saddam Hussein. Krigen var begrundet med, at Irak ikke levede op til sine forpligtelser
til militær nedrustning, som det var blevet pålagt af FN efter Golfkrigen
i 1991. Desuden mente USA, at Irak ulovligt have udviklet masseødelæggelsesvåben.
Der blev dog aldrig fundet nogen af disse masseødelæggelsesvåben.
Denne krig var uden klart mandat fra FN, og det var heller ikke en NATO-mission.
Krigen blev udført af en alliance af lande med USA i spidsen og med tilslutning
fra blandt andet Storbritannien og Danmark. Flere NATO-medlemmer – blandt
andet Tyskland, Frankrig og Norge – ønskede ikke at støtte krigen.

I Danmark var det kun et lille flertal i Folketinget, der stemte for Danmarks
deltagelse i Irakkrigen. Saddam Hussein blev fjernet fra magten i 2003. Herefter
skiftede fokus til at genopbygge Irak efter krigen, at skabe bedre levevilkår for
irakerne igennem humanitære indsatser og at skabe demokrati. De danske
soldater deltog i dette arbejde sammen med soldater fra andre lande. Dette
arbejde har dog været vanskeliggjort af, at fjernelsen af Saddam Hussein
udløste en opblussen af flere konflikter i Irak mellem landets forskellige
etniske og religiøse grupper, herunder det sunnimuslimske mindretal (som
Saddam Hussein kom fra) og det shiamuslimske flertal, som nu fik magten.
Til tider har situationen i Irak lignet borgerkrig. I alt døde otte danske soldater i
forbindelse med den amerikansk ledede intervention i Irak.

I 2011 udbrød et oprør mod Libyens diktator Muammar al-Gadaffi. Oprøret skete
samtidig med oprør i flere nabolande, for eksempel Tunesien, Ægypten og Syrien,
som blev kendt som 'Det Arabiske Forår'. Et enigt Folketing vedtog, at Danmark
kunne deltage i et militært indgreb i Libyen. Indgrebet skulle – i overensstemmelse
med mandat fra FN – beskytte civilbefolkningen mod overgreb fra Gadaffi.
Danmark leverede fly til aktionen og gennemførte adskillige bombardementer
af Gadaffis hær og militære baser. Efterfølgende har Libyen været et ekstremt
ustabilt land med svage regeringer, og hvor stridende grupper har været i noget,
som bedst kan beskrives som en borgerkrig. Libyen er også blevet udgangspunkt
for mange afrikanske migranter, som søger til Europa over Middelhavet.

## 4.4.3 Nyt fokus på dansk territorialforsvar (2014- )
I de seneste år har USA og dets allierede igen vendt blikket væk fra at fremme 
fred, demokrati, menneskerettigheder og retsstatsprincipper rundt om i verden 
via militære  aktioner. Det skyldes blandt andet den begrænsede succes med 
operationerne i for eksempel Irak, Afghanistan og Libyen, hvor det på langt sigt 
ikke lykkedes at opnå målsætningerne om at skabe fred og indsætte demokra-
tiske regeringer, som støtter Vesten.

Og	ikke	mindre	væsentligt	er	der	igen	meget	større	fokus	på	et	solidt	og	effektivt	
territorialforsvar. Det vil sige evnen til at kunne forsvare sit eget territorium mod 
et angreb fra andre lande. 

Det skyldes en række forskellige forhold.

Helt afgørende for ønsket om at styrke de europæiske NATO-landes territorial-
forsvar har været, at forholdet mellem Vesten og Rusland har været præget af 
stadig	flere	konflikter	de	senere	år.	

Rusland har givet udtryk for, at det føler sine interesser krænket, fordi de 
fleste	af	Ruslands	nabolande	i	Central-	og	Østeuropa,	som	var	allierede	med	
Rusland (Sovjetunionen) under Den Kolde Krig, siden 1999 er blevet optaget 
som medlemmer af NATO. Også tre lande i det tidligere Sovjetunionen – Estland, 
Letland og Litauen – er kommet med i NATO. Omvendt er fra NATO's side under-
streget, at landene er frie til at søge om optagelse i forsvarsalliancen. Desuden 
blev Warszawa-pagten og Sovjetunionen opløst (i 1991) med Ruslands egen 
accept.

De øgede spændinger har stor betydning for Danmarks sikkerhedspolitiske 
situation. Det skyldes ikke mindst, at Danmark er placeret ved Østersøen, som 
både NATO og Rusland betragter som et væsentligt interesseområde. Rusland 
har blandt andet truet med at angribe de tre baltiske lande Estland, Letland 
og Litauen. Og Forsvarets Efterretningstjeneste vurderer eksempelvis, at det er 
meget sandsynligt, at Rusland står bag forstyrrelse af naviga tionssignaler (GPS) 
over Østersøen.
 
Siden 2014 har Rusland holdt halvøen Krim i Ukraine besat, ligesom Rusland har 
sendt våben og soldater til at støtte pro-russiske oprøreres kamp for at løsrive 
dele af det østlige Ukraine. Sidst men ikke mindst indledte Rusland i februar 
2022 et omfattende militært angreb på Ukraine, der har ført til krig mellem den 
russiske og ukrainske hær og dermed store ødelæggelser og sendt millioner af 
ukrainere	på	flugt.

Som reaktion herpå har Vesten – herunder Danmark – støttet Ukraine med våben, 
træning og penge til at forsvare sig mod de russiske angreb. I denne sammen-
hæng er Danmark et af de lande i verden, der har hjulpet Ukraine mest og 
særligt set i forhold til størrelsen af Danmarks befolkning. Blandt andet har den 
danske	regering	i	2023	besluttet	at	donere	19	F-16-kampfly	til	Ukraine	og	træne	
piloter	fra	det	ukrainske	flyvevåben	i	at	bruge	flyene.	Videre	har	Vesten	forsøgt	
at svække den russiske økonomi med omfattende økonomiske sank tioner med 
udelukkelse af russiske banker fra det internationale betalings system SWIFT, 
forbudt salg af en række varer til Rusland samt besluttet at stoppe med at købe 
russisk olie. Mange vestlige virksomheder har trukket sig ud af Rusland. 

En	anden	grund	til	oprustningen	er,	at	USA	har	været	utilfreds	med,	at	de	fleste	
europæiske NATO-lande lod sine forsvarsbudgetter falde en del efter Den Kolde 
Krigs afslutning. USA mener derfor, at europæerne har overladt for stor en del af 
regningen	for	Europas	egen	sikkerhed	til	USA,	som	bruger	langt	flere	penge	på	
forsvaret. Derfor blev NATO-landene i 2014 enige om, at hvert land skulle bruge 
to procent af deres bruttonationalprodukt (værdien af et lands samlede produk-
tion) på forsvaret. Og ambitionerne er vokset siden. I juni 2025 er målsætningen 
blevet hævet til fem procent.

```{figure} ../images/image_p139_1.jpeg
:alt: Stats- og regeringschefer til NATO-topmøde i Haag i Holland, 2025.  Foto: Ritzau Scanpix.

Stats- og regeringschefer til NATO-topmøde i Haag i Holland, 2025.  Foto: Ritzau Scanpix.
```

Danmark har på den ene side været et af de NATO-lande, som efter Den Kolde 
Krig har været mest villig til at sende soldater til amerikansk ledede militære 
operationer i udlandet, for eksempel i Afghanistan og Irak.

Men omvendt brugte Danmark færre penge på forsvaret. Eksempelvis faldt 
Danmarks forsvarsbudget i perioden 1990-2015 fra 2,0 til 1,05 procent af 
brutto- nationalproduktet – langt under NATO’s målsætning om to procent. Og 
antallet af værnepligtige soldater faldt i samme periode fra cirka 10.500 til 4.300 
om året. Endvidere blev pengene til forsvaret i stigende grad blevet brugt på at 
kunne sende styrker ud til internationale opgaver frem for at forsvare Danmark. 
Det medførte en klar reduktion i antallet af soldater, samt at mange af forsvarets 
kaserner,	flådestationer,	og	flyvestationer	blev	nedlagt.

Som en følge af krigen i Ukraine og NATO's øgede målsætninger har Danmark 
besluttet,	at	der	skal	bruges	langt	flere	penge	på	det	danske	forsvar	fremover,	så	
det danske forsvar bliver bedre i stand til – sammen med andre NATO-allierede 
– at forsvare Danmark i tilfælde af et angreb. 

```{figure} ../images/image_p140_1.jpeg
:alt: Genopbygningen af et stærkere forsvar af det danske territorium er en vigtig opgave i disse år.

Genopbygningen af et stærkere forsvar af det danske territorium er en vigtig opgave i disse år.
```
 
De danske forsvarsudgifter er allerede i 2024 nået over to procent af bruttona-
tionalproduktet. Det gælder for i alt 23 ud af de i alt 32 medlemslande i NATO. 
Sammenlagt har de europæiske NATO-lande øget forsvarsudgifterne fra 1,4 
procent af bruttonationalproduktet i 2014 til lidt over 2,0 procent i 2024. Og der 
er afsat meget store yderligere beløb i de kommende år, der allerede i 2025 
forventes at løfte Danmarks forsvarsudgifter til tre procent af bruttonational-
produktet.

De øgede økonomiske bevillinger skal blandt andet bruges til at købe mere og 
nyere	materiel	som	flere	kampvogne	og	kampfly	samt	undervands-torpedoer	
og	 avancerede	 forsvarssystemer,	 der	 kan	 nedskyde	 fjendtlige	 fly	 og	 missiler	
fra	jorden.	Desuden	er	det	i	2024	besluttet,	at	der	skal	indkaldes	flere	soldater,	
således at antallet af værnepligtige soldater skal øges til 7.500 (fra ca. 5.200 i 
2023),	og	at	tjenestetiden	for	de	fleste	forlænges	fra	fire	til	11	måneder.

Som følge af forandringerne i den sikkerhedspolitiske situation har den danske 
regering også indgået en aftale med USA om, at der fremover – modsat 
Danmarks hidtidige politik – kan udstationeres amerikanske tropper i Danmark, 
hvis det bliver nødvendigt.

## 4.4.4 Rigsfællesskabet, Grønland og Arktis i dansk uden-rigspolitik
Grønland, som er en del af det danske Rigsfællesskab, havde en særlig betyd-
ning under Den Kolde Krig. Grønland ligger tæt på både USA og det daværende 
Sovjetunionen.	Man	skulle	i	de	fleste	tilfælde	flyve	hen	over	Grønland	for	at	tage	
den korteste rute mellem USA, Europa og Sovjetunionen. Den korteste vej for 
raketter i tilfælde af krig mellem USA og Rusland/Sovjetunionen går også hen 
over Grønland. Det gav øen en stor strategisk betydning i forhold til forsvars-
samarbejdet. I 1951 underskrev Danmark og USA en aftale om USA’s militære 
aktiviteter i Grønland. Samme år gik amerikanerne i gang med at anlægge en 
stor luftbase ved Qaanaaq (Thule) i det nordlige Grønland. På basen byggede USA 
også en radarstation, der kunne overvåge luftrummet over Grønland og farvan-
dene omkring Grønland. Basen var central for luftforsvaret af USA og NATO, og 
den	bruges	den	dag	i	dag	stadig	af	USA	under	navnet	Pituffik	Space	Base.

Det varmere klima og afsmeltningen af isen i og omkring Grønland har øget 
landets strategiske betydning de seneste år. I Qaanaaq, nær basen, ligger 
verdens nordligste dybvands-havn, hvor vandet er dybt nok til, at store skibe 
kan lægge til. Og med det varmere klima og afsmeltningen af isen bliver det i 
stigende grad muligt at udvinde naturressourcer som sjældne jordarter, uran, 
olie, gas og mineraler i Grønland, der hidtil har været indefrosset. Hvis havet 
i Arktis i fremtiden bliver forholdsvis isfrit om sommeren, åbner det også for, 
at der kan etableres nye, kortere skibs-ruter via Det Arktiske Ocean mellem 
verdens kontinenter.

```{figure} ../images/image_p142_1.jpeg
:alt: Det danske inspektionsskib ’Vædderen’ patruljerer ved Grønlands kyst.

Det danske inspektionsskib ’Vædderen’ patruljerer ved Grønlands kyst.
```

Det arktiske område er derfor (via Grønland) igen kommet langt mere i centrum 
for dansk sikkerhedspolitik.

De internationale stormagter USA, Rusland og Kina er alle interesserede i områ-
derne i Arktis på forskellig vis. Det gør, at Arktis er præget af et anspændt forhold 
mellem disse lande. Det handler både om, at landene har interesse i at beskytte 
sig selv mod angreb fra andre, og om at landene har stigende økonomiske inte-
resser i for eksempel minedrift og transport af varer med skib. Det kan udfordre 
Rigsfællesskabets mål om, at Arktis skal være et fredeligt område. I 2025 er 
det derfor også besluttet at styrke Forsvarets tilstedeværelse omkring Grønland 
markant især med henblik på at kunne overvåge området. Der er således afsat 
cirka 15 mia. kroner blandt andet til nye skibe, der er særligt egnede sig til at 
sejle i arktisk klima, langtrækkende droner, der kan overvåge store arealer over 
lange afstande.

I Ilulissat-erklæringen fra 2008 har fem arktiske stater – Danmark/Grønland, 
Norge, USA, Canada og Rusland – dog erklæret sig enige om at samarbejde om 
fredelige relationer i Arktis. Men erklæringen blev udarbejdet i en helt anden 
international situation end i dag, idet forholdet mellem Vesten og Rusland er 
blevet markant værre siden 2008.

For at styrke samarbejdet om bæredygtig udvikling i de arktiske områder inden 
for blandt andet miljø, klima, sundhed og søfart blev Arktisk Råd oprettet i 1996. 
Rådet har deltagelse af de lande, som har territorier i de arktiske egne. Det vil 
sige USA, Canada, Rusland og de fem nordiske lande. Grønland og Færøerne 
har en stærk selvstændig stemme i Arktisk Råd. Det er således først Grønland, 
dernæst Færøerne og til sidst Danmark, der udtaler sig og underskriver aftaler 
på Rigsfællesskabets vegne.

Som en reaktion på Ruslands invasion af Ukraine i 2022 har de øvrige medlems-
lande trukket sig midlertidigt fra arbejdet i Rådet.

