# 1.4.1

1.4.1 
REFORMATIONEN
I middelalderen var den danske kirke 
en del af den katolske kirke, som 
hørte direkte under paven i Rom. 
Kirken i Danmark var derfor relativt 
uafhængig af kongen. 
Kirken var en rig og magtfuld institu-
tion, men omkring år 1500 blev dens 
magt	 truet	 af	 flere	 bevægelser,	 der	
ønskede at reformere kirken. Disse 
bevægelser blev kaldt protestantiske. 
En af disse bevægelser blev ledet 
af den tyske munk Martin Luther. 
Oprøret førte til, at store dele af Nord-
europa brød med paven. I stedet blev 
der grundlagt uafhængige protestan-
tiske kirker i nært samarbejde med 
de lokale konger og fyrster.
Martin Luthers ideer kom til Danmark 
i 1520’erne. Det var især præsten 
Hans Tausen (1494-1561), der udbredte dem. De gik først og fremmest ud på, at 
man kun kunne opnå frelse ved at tro og ikke ved at gøre gode gerninger eller 
ved	at	købe	aflad.	Diskussionerne	om	kristendommen	udviklede	sig	hurtigt	til	en	
folkelig opstand, der var rettet mod den rige og magtfulde katolske kirke. 
”Christian 3.’s Bibel” er den første over-
sættelse af Biblen til dansk og udkom i 
1550. Foto:  Nationalmuseet.
 
 I 1534 udbrød der borgerkrig i Danmark mellem kirkens katolske magthavere 
og tilhængerne af protestantismen. Under Christian 3.s (1536-59) ledelse vandt 
protestanterne i 1536 borgerkrigen. Samme år blev reformationen, det vil sige 
den religiøse forandring af kirken med udgangspunkt i Martin Luthers prote-
stantiske lære, formelt gennemført. Danmark blev et protestantisk land, og 
kongen afsatte de katolske biskopper. Den danske kirke hørte nu under kongen 
i stedet for under paven. Reformationen medførte, at kirkens politiske magt blev 
meget mindre.
Den katolske kirke havde ejet meget store værdier og haft meget jord, og alt 
dette overtog kongen nu. Samtidig lukkede han klostrene. Hidtil havde kirkens 
sprog været latin, som kun få forstod. Matin Luther mente, at alle skulle have 
adgang til kristendommen på deres eget sprog. Reformationen indebar derfor, 
at Biblen nu blev oversat til dansk, og gudstjenester og salmesangen foregik fra 
nu også kun på dansk.
Reformationen betød også, at det kun var kongen, der kunne udnævne præster 
og biskopper. På den måde kunne kirken nu bruges til at styrke kongemagten 
og med den oversatte Bibel også et fælles dansk skriftsprog ud i alle hjørner 
af	 det	 danske	 rige.	 På	 længere	 sigt	 fik	 reformationen	 afgørende	 betydning	
for Danmarks historie, fordi den knyttede stat, kirke, sprog og befolkning tæt 
sammen. I første omgang blev det begyndelsen til en stærk statsmagt, der i 
1660-61 udviklede sig til kongelig enevælde.


---

<!-- Figures extracted from nearby pages -->

.. figure:: ../images/image_p12_1.png

   :alt: Foto: Lennart	Larsen,	Nationalmuseet.

   Foto: Lennart	Larsen,	Nationalmuseet.

.. figure:: ../images/image_p13_1.jpeg

   :alt: ”Christian 3.’s Bibel” er den første over-sættelse af Biblen til dansk og udkom i 1550. Foto:  Nationalmuseet.

   ”Christian 3.’s Bibel” er den første over-sættelse af Biblen til dansk og udkom i 1550. Foto:  Nationalmuseet.

.. figure:: ../images/image_p14_1.jpeg


