# 5.7

5.7 
FILM
En	række	danskere	er	i	tidens	løb	blevet	internationalt	berømte	som	filmskue-
spillere	eller	som	instruktører.	Omkring	år	1900	blev	de	første	film	optaget	i	
Danmark. Det var reportager om samfundet. I 1906 blev Nordisk Film grundlagt. 
Herefter	voksede	den	danske	filmindustri	hurtigt	og	blev	kendt	i	mange	lande.	
Asta	Nielsen	(1881-1972)	var	Danmarks	første	filmstjerne.	Hun	fik	stor	succes	
med	roller	i	stumfilm	og	indspillede	mange	film	i	Tyskland	i	første	halvdel	af	
1900-tallet. Hun blev fejret for sin erotiske udstråling og sine evner til at udtrykke 
hele følelsesregisteret på lærredet. 
Asta Nielsen.
Carl	 Th.	 Dreyer	 (1889-1968)	 er	 den	 ældre	 danske	 filmhistories	 vigtigste	
instruktør. Film som Vredens Dag fra 1943 og den franske La passion de Jeanne 
d’Arc (Jeanne d'Arcs Lidelse og Død) fra 1928 har sikret Dreyer berømmelse. 
Dreyers	nærbilleder	og	langsomme	filmtempo	udmærkede	hans	film.	Hans	film	
Ordet	fra	1955	bygger	på	et	drama	af	Kaj	Munk,	og	filmen	kulminerer	med	en	
scene, hvor en ung mor vækkes til live fra de døde. Dreyer skildrer det gribende 
mirakel med en fremragende brug af nærbilleder og klip. 
Tidlige	 filmklassikere	 er	 desuden	 Astrid	 Henning-Jensen	 (1914-2002)	 og	
Bjarne Henning-Jensens (1908-95) Ditte Menneskebarn (1946) efter roman af 
Martin Andersen Nexø, Johan Jacobsens (1912-72) Soldaten og Jenny (1947) 
og Henning Carlsens (1927-2014) Sult (1966) efter roman med samme navn af 
den	norske	forfatter,	Knut	Hamsun.	De	tre	film	har	fattigdom	og	udstødelse	som	
temaer og bygger på henholdsvis romaner og skuespil.
Ditte Menneskebarn foregår i begyndelsen af det 20. århundrede og handler om 
en fattig pige, der er født uden for ægteskab og udsættes for vold og mishandling. 
Hun bliver også selv gravid uden at være gift og er fanget i fattigdommens onde 
cirkel. Soldaten og Jenny skildrer forholdet mellem en ung kvinde og en soldat, 
 
 der tilfældigt mødes på en bar. Jenny har tidligere fået foretaget en abort, som 
dengang var forbudt, og trues nu af straf og udstødelse. Henning Carlsens Sult 
foregår i slutningen af 1800-tallet og handler om en ung forfatter, der strejfer 
rundt i Norges hovedstad Kristiania (det nuværende Oslo). Han er blevet smidt 
ud af sit lejede værelse og har ikke penge til mad. Han prøver at pantsætte sine 
få ejendele, selv sine briller og knapperne i sit tøj, og han ydmyger sig for at 
skaffe	et	job.	Hans	situation	bliver	mere	og	mere	desperat,	alt	imens	han	færdes	
blandt byens borgere, som om han ikke har problemer.
Perioden fra 1950 til 1975 var en storhedstid for kommercielle folkekomedier. 
Den	største	succes	og	Danmarks	mest	sete	film	blev	Alice	O’Fredericks	(1899-
1968)	og	Jon	Iversens	(1889-1964)	filmatisering	af	Morten	Korchs	(1876-1954)	
roman De røde heste (1950). Filmen fortæller den dramatiske historie om, 
hvordan en ung landmand redder sin gård fra at falde i skurkes hænder ved at 
vinde et stort hestevæddeløb.
Erik Balling (1924-2005) lærte af folkekomedierne og begejstrede publikum med 
filmserien	Olsenbanden	på	i	alt	14	film,	den	første	fra	1968.	Filmene	er	inspireret	
af	tegnefilm	og	handler	om	en	fiktiv	dansk	forbryderbande.	Med	Egon	Olsen	som	
leder har banden store, snedige planer for at begå et kup, der skal gøre dem til 
millionærer, men som den for det meste kommer helt galt afsted med på en 
måde, som man må grine af. Filmserien blev kopieret i Norge og Sverige og var 
populær med tysk tale i det kommunistiske Øst-Tyskland.
Også på tv var Erik Balling en meget brugt instruktør. Tv-serien Matador 
udspiller sig i 1930’ernes og 1940’ernes Danmark. Rammen om fortællingen er 
den	fiktive	sjællandske	provinsby	Korsbæk.	Vi	følger	dens	indbyggere	og	oplever	
deres familieliv, karriere, kærlighed og kamp med kønsrollerne. Tidens normer 
og vigtige historiske begivenheder bliver beskrevet. Seriens 24 afsnit blev første 
gang vist i fjernsynet i 1978-82 og er senere genudsendt talrige gange. Matador 
er den mest sete tv-serie i Danmark nogensinde. Manuskriptet blev skrevet 
af blandt andre forfatteren Lise Nørgaard (1917-2023). Mange begivenheder i 
serien er inspireret af hendes egen barndom og ungdom.
Tv-serien Matador. Foto: Børge Lassen/Ritzau Scanpix.
 
 Film	for	børn	er	en	vigtig	del	af	dansk	filmkunst.	Busters	Verden	(1984)	af	Bille	
August (født 1948) er en klassiker inden for denne genre. Busters verden baserer sig 
på	en	roman	af	den	populære	børnebogsforfatter	Bjarne	Reuter	(født	1950).	I	filmen	
møder vi Buster, der har det svært både derhjemme og i skolen, hvor han altid bliver 
mobbet. Men hans fantasi og evner for tryllekunst hjælper ham igennem mange 
af	vanskelighederne.	I	1982	gav	Folketinget	danske	børnefilm	bedre	økonomiske	
vilkår	og	anerkendte	dermed	børnefilmgenrens	kunstneriske	betydning.
Der	blev	også	produceret	fremragende	film	om	børn	og	unge,	som	også	var	for	
voksne.	Nils	Malmros	(født	1944)	instruerede	for	eksempel	en	lang	række	film	
om unge, blandt andre Kundskabens træ (1981). Filmen handler om mobning 
og forelskelser i en klasse af pubertetsbørn. Nogle kammerater bliver lukket 
ude af fællesskabet, og kæresteforhold begynder og slutter meget pludseligt. 
De voksne – både lærerne på skolen samt forældrene – forstår ikke de unges 
liv og deres forhold til hinanden. Mange biografgængere – unge som voksne – 
genkendte ofte sig selv i Malmros’ skildring af den tidlige ungdom. 
Dogme 95 var et manifest, som instruktørerne Lars von Trier (født 1956) og Thomas 
Vinterberg (født 1969) i 1995 skrev sammen med Søren Kragh- Jacobsen (født 1947) 
og	Kristian	Levring	(født	1957).	De	fire	”dogmebrødre”	forpligtede	sig	til	at	lave	
enkle	film	med	fokus	på	den	gode	historie	frem	for	de	tekniske	effekter.	Dogme	
95	vakte	opsigt,	og	flere	dogmefilm	blev	store	succeser	både	blandt	publikum	og	
kritikere	i	Danmark	og	udlandet.	Lars	von	Triers	første	dogmefilm	var	Idioterne	
(1998),	der	handler	om	en	flok	voksne	mennesker,	som	vil	provokere	omgivel-
serne og realisere sig selv ved at spille ”idioter”, det vil sige retarderede.
Filmen afslører på humoristisk og 
tragisk vis både gruppens selvopta-
gethed og omgivelsernes manglende 
tolerance. Lars von Trier vandt desuden 
i 2000 Den Gyldne Palme for musical-
filmen	Dancer	in	the	Dark	(2000),	der	
havde den islandske sangerinde Björk 
i hovedrollen.
Thomas Vinterberg vandt en Oscar 
for filmen	’Druk’.	Foto:	Matt	Petit/
Ritzau Scanpix.
Thomas 
Vinterbergs 
familiedrama 
Festen (1998) vandt juryens special-
pris	 (Prix	 du	 Jury)	 på	 filmfestivalen	
i Cannes i Frankrig i 1998, mens en 
anden	af	hans	film	Druk	(2020)	vandt	
en	 Oscar	 i	 2021.	 I	 Druk	 forsøger	 fire	
gymnasielærere at gøre sig selv og 
deres liv mere spændende ved at 
drikke, så de har alkohol i blodet hele 
dagen. Det går godt i begyndelsen, 
men efterhånden kommer det ud af 
kontrol og ender i en tragisk ulykke. 
 
 Men	det	er	også	en	film	om	at	slippe	kontrollen	i	sit	liv,	at	vågne	op,	mærke	livet,	
begynde	at	leve	igen	–	og	hvilke	konsekvenser	det	kan	have.	Ulykken	i	filmen	er	for	
Thomas Vinterberg en konsekvens af at mærke livet.
Susanne Bier (nr. 2 til venstre) til gallapremiere på Hævnen i biografen Imperial 
i	København	sammen	med	tre	af	skuespillerne	fra	filmen.	Foto:	Bo	Nymann/
Ritzau Scanpix.
Også instruktørerne Gabriel Axel (1918-2014), Bille August og Susanne Bier 
(født 1960) har modtaget international anerkendelse. Gabriel Axel vandt som den 
første	danske	instruktør	en	Oscar	for	filmatiseringen	af	Karen	Blixens	fortælling	
Babettes Gæstebud (1987) i 1988 om, hvordan en streng kristen menighed, der 
fornægter livets goder, en dag får serveret et overdådigt måltid og derfor pludseligt 
bliver gladere og bedre mennesker.
Bille August vandt både en Oscar 
og	 De	 Gyldne	 Palmer	 for	 filmen	
Pelle Erobreren (1987). Filmen 
er baseret på Martin Andersen 
Nexøs verdensberømte roman fra 
begyndelsen af det 20. århundrede. 
Susanne Bier har vundet både 
en Oscar og en Golden Globe for 
Hævnen (2010), som sætter fokus 
på i hvilke situationer i livet, det er 
henholdsvis rigtigt og forkert at 
hævne sig på andre.
Pelle Erobreren af Bille August.
 
 En af det 21. århundredes mest fremtrædende skuespillere er Mads Mikkelsen 
(f. 1965). Mads Mikkelsen har modtaget prisen for bedste mandlige skuespiller 
ved Cannes Filmfestival 2012 for rollen i ’Jagten’ (2012) som pædagogmedhjæl-
peren	Lucas,	der	bliver	falsk	anklaget	for	pædofili.	Han	bliver	udstødt	af	alle	i	
landsbyen, og snart har han hverken arbejde, venner, kæreste eller søn. Endvi-
dere	spiller	han	den	ene	af	de	fire	gymnasielærere	i	Druk,	hvor	den	uinspire-
rende, usikre og uengagerede historielærer Martin vågner op til ukendelighed, 
når først han får alkohol i kroppen. Han genvinder arbejdsglæden og med den 
også selvtilliden, der på ny engagerer og motiverer elevernes interesse for faget. 
Mads	Mikkelsen	har	også	haft	roller	i	store	udenlandske	film,	herunder	i	James	
Bond-filmen	Casino	Royale	(2006).	Her	er	Mads	Mikkelsen	James	Bonds	hoved-
modstander, der til sidst bliver skudt og dræbt af en terrorist, som spilles af 
danske Jesper Christensen (f. 1948).
Mads Mikkelsen (f. 1965). Foto: Loic Venance/Ritzau Scanpix.
Jesper	Christensen	havde	i	øvrigt	hovedrollen	som	alkoholikeren	Kaj	i	filmen	
Bænken (2000), der er et portræt af Danmarks socialt belastede miljøer. Kaj har 
været på kontanthjælp i mange år, forsømmer konsekvent kommunens aktive-
ringstilbud	og	tilbringer	de	fleste	af	dagens	timer	på	en	bænk	i	et	socialt	bolig-
byggeri i en københavnsk forstad i selskab med masser af øl, spiritus, cigaretter 
og kvarterets øvrige alkoholikere. Kaj har en datter, han ikke har set i 20 år, og 
da	hun	en	dag	tilfældigvis	flytter	ind	i	ejendommen,	står	han	pludselig	ansigt	til	
ansigt med sin fortid, sin manglende ansvarsfølelse og sit forspildte liv. I Drabet 
(2005), som er den ene af to opfølgere til Bænken, spiller Jesper Christensen en 
gymnasielærer, der på grund af erotiske følelser for en tidligere elev mister sin 
moralske dømmekraft, da eleven begår et drab på en politibetjent i en politisk 
sags tjeneste.
 
 Sofie	Gråbøl	(f.	1968)	som	Sarah	Lund	i	tv-serien	Forbrydelsen.	 
Foto: Linda Johansen/ritzau Scanpix.
Sofie	 Gråbøl	 (f.	 1968)	 har	 spillet	 flere	 hovedroller	 som	 lidt	 usikre,	 akavede	
personer.	Hun	blev	for	alvor	kendt	i	filmatiseringen	fra	1986	af	Tove	Ditlevsens	
roman Barndommens Gade i hovedrollen som den 14-årige Ester, som vokser 
op på Vesterbro i mellemkrigstiden. Ester føler sig fanget mellem barndom og 
voksenliv. Mellem på den ene side arbejdsklassens hårde levevilkår og datidens 
forventninger til kvinder og på den anden side drømmen bryde fri af den kendte 
verden	og	blive	til	noget	større.	I	filmen	Der	kommer	en	dag	(2016),	som	udspiller	
sig på et sadistisk børnehjem for drenge i slutningen af 1960’erne, spiller hun 
lærerinden Lillian. Lillian vakler mellem loyalitet over for sin arbejdsgiver og sit 
ønske om at kæmpe for drengene. 
Når	man	taler	om	Sofie	Gråbøl,	er	tv-serien	Forbrydelsen	(2007-12)	ikke	til	at	
komme udenom. Krimiserien blev meget populær, ikke blot i Danmark, men 
også i udlandet. Her optræder hun i rollen som vicekriminalkommissær, Sarah 
Lund, der skal opklare mordet på en 19-årig kvinde. Millioner af mennesker sad 
foran tv-skærmen og gættede med på, hvem morderen var.
En anden af Danmarks mest anerkendte skuespillere er Trine Dyrholm (f. 1972). 
Hun har blandt andet medvirket i Hævnen, hvor hun spiller rollen som Marianne, 
hvis mand har været utro, og hvis ældste søn bliver mobbet i skolen. Rollen som 
hustruen, der føler sig svigtet af sin mand, går også igen i Kollektivet (2016). Den 
frisindede Anna er – i takt med 1970’ernes idealer – skeptisk over for kernefa-
milien og tilhænger af fri kærlighed men vågner op til virkeligheden, da hendes 
mand forelsker sig i en yngre kollega. Et andet højdepunkt i Trine Dyrholms 
karriere,	og	en	anden	film	om	bristede	idealer,	er	i	Dronningen	(2019)	i	rollen	
som advokaten Anne, der arbejder engageret med at forsvare børn og unge mod 
seksuelle overgreb men sætter sin egen moral over styr, da hun forfører sin 
17-årige stedsøn.
 
 Kapitel 6
 
Temaopslag


---

<!-- Figures extracted from nearby pages -->

.. figure:: ../images/image_p167_1.jpeg

   :alt: Asta Nielsen.

   Asta Nielsen.

.. figure:: ../images/image_p168_1.jpeg

   :alt: Tv-serien Matador. Foto: Børge Lassen/Ritzau Scanpix.

   Tv-serien Matador. Foto: Børge Lassen/Ritzau Scanpix.
