# 4.3 Danmarks globale samarbejde
De internationale forbindelser stopper ikke ved Europa. Danmark er også 
medlem af mange organisationer, der beskæftiger sig med større regionale 
eller globale spørgsmål. En af de vigtigste er FN. Danmark har også et stort 
samarbejde om udvikling med en række udviklingslande i blandt andet Afrika, 
Latinamerika og Asien.

## 4.3.1 FN (de forenede nationer)
FN (De Forenede Nationer) er en verdensomspændende organisation, som 
består af selvstændige stater. FN blev grundlagt i 1945 kort efter afslutningen af 2.	Verdenskrig.	FN	fik	fra	begyndelsen	tilslutning	fra	51	stater.	I	dag	er	medlems-
tallet 193. Danmark har været medlem af FN siden stiftelsen i 1945.

FN’s vigtigste opgaver ligger inden for fred og sikkerhed, menneskerettigheder, 
udviklingsaktiviteter	 samt	 humanitære	 indsatser.	 Spørgsmål	 som	 konflikter,	
økonomi, fattigdom, sult, sygdomme og miljø er derfor centrale for FN’s arbejde. 
Desuden arbejder FN med børns vilkår, kvinders rettigheder, kultur og uddan-
nelse. FN’s hovedkvarter ligger i New York, men nogle af dets underorganisa-
tioner har hovedsæde andre steder i verden, blandt andet i Geneve, Nairobi og 
Wien. Den øverste leder i FN er FN’s generalsekretær. 

```{figure} ../images/image_p130_1.jpeg
:alt: Sikkerhedsrådet.

Sikkerhedsrådet.
```

```{figure} ../images/image_p131_1.jpeg
:alt: FN-flaget.

FN-flaget.
```

FN	afholder	en	årlig	Generalforsamling,	som	finder	sted	i	FN’s	hovedkvarter	i	
New York. Generalforsamlingen har mange formål, herunder at diskutere aktu-
elle sager i FN’s medlemslande, at vedtage budgettet for FN og at diskutere 
rapporter fra FN’s Sikkerhedsråd.

Hovedopgaven	i	FN’s	Sikkerhedsråd	er	at	behandle	konflikter,	der	kan	true	den	
internationale fred og sikkerhed. Sikkerhedsrådet har fem faste (permanente) 
medlemmer. Det er Rusland, Kina, Storbritannien, USA og Frankrig, som var de 
fem vigtigste lande, som var med til at vinde 2. Verdenskrig. En tanke bag denne 
sammensætning	 var	 således	 også,	 at	 krige	 og	 konflikter	 kunne	 undgås	 ved	
dialog og samarbejde mellem de daværende fem mest betydningsfylde magter.

Sikkerhedsrådet har ti øvrige medlemslande. De bliver udvalgt af Generalfor- 
samlingen for to år ad gangen. Danmark er medlem af Sikkerhedsrådet i perio den 
2025-26, og har tidligere været medlem i perioderne 1967-68, 1985-86 og 2005-06.

De fem faste medlemmer har vetoret. Det vil sige, at hvis blot ét af disse lande 
stemmer imod en beslutning, kan den ikke gennemføres. Da landene ofte har 
forskellige og modstridende interesser, er det ofte svært at vedtage betyd-
ningsfulde	beslutninger.	Siden	1946	har	vetoretten	været	brugt	325	gange,	flest	
gange af Sovjetunionen/Rusland og USA.

For eksempel har Rusland de senere år brugt sin vetoret til at blokere for, at 
Sikkerhedsrådet fordømmer Ruslands invasion af Ukraine. Og USA har – på 
grund af sit tætte forhold til Israel – blandt andet brugt sin vetoret til at forhindre, 
at FN fordømmer nye israelske bosættelser i de palæstinensiske områder.

En anden kritik af FN-systemet er, at den globale magtbalance har ændret sig 
siden 1945, fordi nogle af Sikkerhedsrådets faste medlemmer har mistet magt og betydning i mellemtiden. USA regnes stadigvæk som verdens stærkeste magt 
og Kina som den næst-stærkeste. Men mange vil mene, at Sikkerhedsrådets tre 
europæiske medlemmer – Rusland, Frankrig og Storbritannien – ikke længere 
er globale stormagter. Derudover er for eksempel hverken Indien med verdens 
største befolkning eller nogen lande fra Afrika eller Sydamerika repræsenteret 
blandt de faste medlemmer.

### FN-byen i København
I	København	ligger	den	såkaldte	FN-by,	hvor	flere	end	1.500	personer	med	mere	
end 100 forskellige nationaliteter arbejder. FN-byen huser 11 FN-organisa-
tioner, herunder Verdenssundhedsorganisationen (WHO), FN’s Flygtningehøj-
kommissariat (UNHCR) og FN’s organisation til at hjælpe børn (UNICEF). UNICEF’s 
Verdenslager i København indeholder blandt andet medicinske forsyninger, 
skoleredskaber, produkter til at omdanne beskidt vand til drikkevand og meget 
mere, som bliver sendt ud til millioner af børn over hele verden. 

### FN’S 17 verdensmål
FN’s medlemslande vedtog ved et topmøde i New York i september 2015 de 
nye verdensmål for bæredygtig udvikling, der danner rammen for den globale 
udviklingsindsats frem til år 2030. De 17 verdensmål gælder for alle verdens 
lande – og dermed også Danmark. 

De 17 verdensmål er meget ambitiøse og spænder bredt. Ud over fattigdomsbe-
kæmpelse og social udvikling har verdensmålene også fokus på økonomisk og 
miljømæssig udvikling, ligestilling, klima og inkluderer mål for fred og sikkerhed. 
Med verdensmålene har FN’s medlemslande således blandt andet forpligtet 
sig	til	at	afskaffe	ekstrem	fattigdom,	sikre	uddannelse	til	alle,	bedre	sundhed,	
anstændige jobs og bæredygtig vækst i alle lande.

```{figure} ../images/image_p132_1.jpeg
:alt: FN’s 17 verdensmål.

FN’s 17 verdensmål.
```

## 4.3.2 Internationalt samarbejde om udvikling
Danmark yder økonomisk støtte til mange af verdens fattigste lande. Denne 
støtte kaldes internationalt udviklingssamarbejde. Danmark er et ud af få lande 
i verden, som opfylder FN’s målsætning om, at lande skal give 0,7 procent af 
bruttonationalindkomsten (BNI) i udviklingsbistand. I 2025 svarer det til cirka 22 
milliarder kroner.

Målsætningerne med den danske bistand er for eksempel at bekæmpe 
fat tigdom, skabe jobs, handel og investeringer, hjælpe med den grønne omstil-
ling, bekæmpe korruption, fremme demokrati og menneskerettigheder samt 
kvinders og pigers rettigheder. 

Noget af den danske udviklingsbistand gives som direkte bistand til udviklings-
landene. Danmark giver for eksempel penge direkte til udviklingslandene, til 
humanitært arbejde og til det arbejde, civilsamfundsorganisationer udfører. 
Danmark giver derudover bistand i form af bidrag til internationale organisa-
tioner såsom EU, FN og Verdensbanken. En del af pengene i 2024 gives også til 
at hjælpe Ukraine med humanitær hjælp og genopbygning af landet.

Siden 1971 har Danida været ansvarlig for den danske udviklingspolitik. Danida 
er en selvstændig afdeling under Udenrigsministeriet. På de danske ambas-
sader og repræsentationer i udlandet sidder både lokale og danske udsendte 
medarbejdere, som håndterer udviklingssamarbejdet med det enkelte land.

### Fokus på Afrika
Afrika er den verdensdel, der historisk har haft størst fokus i dansk udviklings-
politik, og som har modtaget størstedelen af dansk udviklingsbistand. 

Det hænger blandt andet sammen med, at Afrika er nabo til Europa, og at det, der 
sker i Afrika, kan have stor betydning for Europa (og dermed for Danmark). Der 
er stor forskel mellem de 54 afrikanske lande, men samlet set er Afrika verdens 
fattigste	kontinent,	og	flere	steder	er	der	borgerkrige	og	andre	konflikter.	

Og befolkningen vokser hurtigt og med det også Afrikas betydning. Afrikas 
befolkningstal er næsten fordoblet de sidste 25 år fra 830 mio. i 2000 til 1,55 
mia. i 2025. Frem mod 2050 ventes ifølge FN en yderligere befolkningstilvækst 
på cirka 1 mia. til i alt 2,5 mia. Det skaber på den ene side mulighed for mere 
økonomisk	vækst,	mere	samhandel	og	flere	investeringer,	men	øger	også	risiko	
for større problemer med klimaforandringer og fattigdom, som også kan føre 
til,	at	flere	flygter	eller	migrerer	–	og	nogle	mod	Europa	via	de	livsfarlige	ruter	
over Middelhavet. Der blev i 2023 registreret knap 300.000 ulovlige ankomster 
fra Afrika til Europa. 
 
Den gennemsnitlige afrikaner udleder langt færre af de drivhusgasser, som er 
hovedårsagen til klimaforandringerne end for eksempel den gennemsnitlige 
amerikaners, kinesers eller europæers. Men Afrikas udledning ventes at vokse 
de kommende årtier. Og i alle tilfælde er det i Afrika, at man mærker nogle af de 
værste konsekvenser af klimaforandringerne i form af for eksempel oversvøm-
melser, ekstrem varme, misvækst i landbruget og flere områder med ørken. 

Et tættere samarbejde mellem de europæiske og afrikanske lande skal derfor 
blandt andet sikre, at Europa bliver den foretrukne partner og ikke mister poli-
tisk indflydelse. 

Den danske regering har i 2024 fremlagt en ny og samlet 'Strategi for et styrket 
dansk engagement med de afrikanske lande'. Den lægger op til, at Danmark 
engagerer sig mere i Afrika og fokuserer også på at skabe ligeværdige partner-
skaber med de afrikanske lande. Med strategien fortsættes støtten, samtidig 
med at der rettes fokus på fred og sikkerhed, kampen mod klimaforandringer 
og bedre muligheder for investeringer i afrikanske lande, økonomisk vækst og 
mere samhandel med danske virksomheder. Andre formål er også at skabe mere 
udveksling af kultur og uddannelse og reducere antallet af ulovlige migranter 
mod Europa.

```{figure} ../images/image_p134_1.jpeg
:alt: Udenrigsminister Lars Løkke Rasmussen besøger en kakao-plantage i Ghana. Foto: Finn Frandsen/Ritzau Scanpix.

Udenrigsminister Lars Løkke Rasmussen besøger en kakao-plantage i Ghana. Foto: Finn Frandsen/Ritzau Scanpix.
``` 
