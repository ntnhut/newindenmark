# 6.7

6.7 
DANMARK OG NORDEN
Mange danskere føler, at de i særlig grad har stærke bånd til deres nordiske 
nabolande. Det skyldes, at der er væsentlige historiske, kulturelle, politiske og 
sproglige fællestræk mellem landene. Man taler derfor ofte om en slags ”familie” 
af de fem nordiske lande Danmark, Sverige, Norge, Finland og Island. Et meget 
synligt symbol på dette fællesskab er, at alle de fem lande – med forskellige 
farvekombinationer	–	har	det	samme	kors	i	deres	flag.
Fra	venstre:	Danmarks,	Sveriges,	Islands,	Finlands	og	Norges	flag.	 
Foto: Tue Schou Pedersen.
GEOGRAFI OG BEFOLKNING
De	fire	øvrige	nordiske	lande	har	en	noget	anderledes	geografi	end	Danmark,	
som udgør et lille og forholdsvis tæt befolket areal. Både Sverige, Norge, Finland 
og	Island	er	langt	større,	men	til	gengæld	er	de	Europas	fire	tyndest	befolkede	
lande. Disse lande har generelt et koldere klima end Danmark og meget større 
områder	med	vild	natur	og	flere	steder	(særligt	i	Norge)	også	med	bjerge.	
Sverige er med 10,7 millioner indbyggere det land i Norden med den største 
befolkning. Island har med under 400.000 indbyggere den klart mindste befolk-
ning – som altså ikke er meget større end Aarhus' befolkning. Både Finland 
og Norge (begge lande med 5,6 millioner) har et indbyggertal næsten som 
Danmarks på 6 millioner.
 
 HISTORIEN SKILLER OG SAMLER
De nordiske landes historie er i høj grad vævet sammen. Forholdet har dog ikke 
altid været harmonisk. Kalmarunionen (1397-1523), som er den eneste periode, 
hvor hele Norden har 
være forenet politisk, 
endte med, at Sverige 
brød ud efter årtiers 
hård kamp. Dette blev 
efterfulgt af en tid (1563-
1721) med mange store 
krige mellem Danmark-
Norge på den ene side 
og Sverige på den anden 
om magten over Norden 
og Østersøen. I Danmark 
betegnes disse krige ofte 
som ”svenskekrigene”.
Maleri af den svenske belejring af København i 
1658-60
Der er også kapitler i 
historien, som de nor-
diske befolkninger sam- 
men ser tilbage på med en vis nostalgi. Vikingetiden og den gamle nordiske 
mytologi (asatroen) udgør et vigtigt fællestræk i både Danmarks, Sveriges, 
Norges og Islands historie. Dengang taltes der også det fælles sprog, oldnor-
disk, som både det nuværende danske, svenske, norske og islandske sprog har 
udviklet	sig	fra.	De	fire	sprog	er	således	nært	beslægtede.	Siden	middelalderen	
har dansk, svensk og norsk, i modsætning til islandsk, optaget mange ord fra 
andre sprog – først og fremmest fra tysk. De tre sprog har bevaret og videreud-
viklet så mange fællestræk, at danskere, svenskere og nordmænd forholdsvis 
let kan læse og forstå hinandens sprog.
Størstedelen	af	den	finske	befolkning	har	helt	andre	rødder	end	befolkningen	i	
de	andre	nordiske	lande,	og	det	finske	sprog	er	derfor	meget	anderledes.	Men	
i	Finland	er	både	finsk	og	svensk	officielle	sprog,	og	næsten	alle	elever	lærer	
begge sprog i skolen. Det skyldes, at Finland har været styret fra Sverige fra 
1200-tallet frem til 1809 og derfor længe har været præget betydeligt af svensk 
sprog og kultur og i øvrigt har et svensksproget mindretal. Og i Island er det også 
– på grund af landets langvarige tilknytning til Danmark (1380-1944) – almin-
deligt at lære dansk i skolen som fremmedsprog. Således er der bevaret en vis 
sproglig sammenknytning af alle fem lande. 
De nordiske lande blev alle kristne og bekendte sig til den katolske tro i vikinge-
tiden og middelalderen. I forbindelse med reformationen i 1500-tallet brød de 
nordiske kirker med katolicismen og paven for i stedet at blive protestantiske 
(evangeliske- lutherske). Det har været den dominerende trosretning i Norden 
frem til i dag. 
 
 NORDEN EFTER 1945
Siden 2. Verdenskrig har de nordiske lande særligt gjort sig bemærket ved, at de 
er lykkedes med både at blive nogle af rigeste lande i verden og samtidig være 
blandt de lande med størst økonomisk lighed. Man taler ofte om den nordiske 
velfærdsmodel. Den er blandt andet kendetegnet ved, at staten tilbyder en lang 
række af velfærdsydelser (for eksempel uddannelse, sundhed og ældrepleje) til 
alle borgere, og ved at denne velfærd betales i fællesskab af hele befolkningen 
via skatter og afgifter.
Landenes udenrigspolitik har både haft forskelligheder og fællestræk. Deres 
forhold til EU og NATO har været forskellige. Norge og Island står uden for EU, 
mens Finland og Sverige først blev medlemmer af NATO i henholdsvis 2023 og 
2024. Omvendt er alle de nordiske lande kendt for at prioritere FN og interna-
tionalt fredsarbejde højt og er også blandt de lande i verden, som giver mest i 
udviklings-bistand til den fattige verden.
Endvidere	er	der	et	officielt	nordisk	samarbejde,	som	har	til	formål	at	styrke	de	
politiske, økonomiske og kulturelle bånd i Norden, for eksempel inden for miljø, 
kultur og forskning. Der samarbejdes i Nordisk Råd, som består af politikere 
fra de nationale parlamenter og i Nordisk Ministerråd, som består af ministre 
fra landenes regeringer. Medlemmerne er Danmark, Sverige, Norge, Island og 
Finland samt de selvstyrende områder Grønland og Færøerne (under Danmark) 
og Ålandsøerne (under Finland).
Geirangerfjorden i det vestlige Norge. Foto: Tue Schou Pedersen.
 
 ---

<!-- Figures extracted from nearby pages -->

.. figure:: ../images/image_p204_1.jpeg

   :alt: Færøernes hovedstad og største by Torshavn. Foto: Ritzau Scanpix.

   Færøernes hovedstad og største by Torshavn. Foto: Ritzau Scanpix.

.. figure:: ../images/image_p205_1.jpeg

   :alt: Fra	venstre:	Danmarks,	Sveriges,	Islands,	Finlands	og	Norges	flag.	 Foto: Tue Schou Pedersen.

   Fra	venstre:	Danmarks,	Sveriges,	Islands,	Finlands	og	Norges	flag.	 Foto: Tue Schou Pedersen.

.. figure:: ../images/image_p206_1.jpeg


