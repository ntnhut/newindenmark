# 1.9 Verdenskrig, kriser og socialreformer (1914-40)
1914-18 rasede 1. Verdenskrig mellem Europas stormagter. 
Danmark undgik at blive direkte involveret. De efterfølgende år var 
præget af en højst dødelig influenzaepidemi samt politisk uro både 
i Danmark og resten af verden. Mange europæiske lande udviklede 
sig til diktaturstater. I 1930’erne var verden i dyb økonomisk krise. 
Også i Danmark voksede arbejdsløsheden kraftigt. Det udløste 
mange konflikter på arbejdsmarkedet og gav Socialdemokratiet 
stor opbakning. Det motiverede også de gamle partier til sammen 
at finde løsninger, som var med til at sikre, at antidemokratiske 
ideologier aldrig for alvor vandt tilslutning i Danmark.

---

## 1.9.1 Første Verdenskrig (1914-18)
I 1914 brød 1. Verdenskrig ud. De største europæiske magter blev inddraget 
i krigen: På den ene side stod Tyskland, Østrig-Ungarn og Osmannerriget, og 
på den anden side stod Frankrig, Rusland, Storbritannien, Italien og siden også 
USA.	Det	neutrale	Danmark	lå	geografisk	tæt	på	krigens	fronter,	men	blev	ikke	
direkte berørt af verdenskrigen.

Efter pres fra Tyskland valgte Danmark dog i 1914 at lægge miner ud i nogle af de 
danske farvande. Tysklands formål var at forhindre britiske krigsskibe i at sejle ind i 
Østersøen og dermed true Tyskland derfra. Men minefelterne kunne også hindre tyske 
skibe i at sejle gennem de danske stræder. Én dansk befolkningsgruppe blev særligt 
involveret i 1. Verdenskrig. Det var de dansksindede slesvigere syd for grænsen, som var 
blevet tyske statsborgere efter Danmarks tab af Slesvig i den 2. Slesvigske Krig i 1864.

```{figure} ../images/image_p32_1.jpeg
:alt: Danske soldater som deltog i første verdenskrig.

Danske soldater som deltog i første verdenskrig.
```
 
I alt døde cirka 6.000 danske sønderjyder i tysk krigstjeneste under 1. Verdenskrig. 
Også de danske kolonier i Vestindien kom i fokus på grund af krigen. USA frygtede, at 
Tyskland skulle besætte Dansk Vestindien, og tilbød derfor i 1915 den danske rege-
ring at købe Sankt Thomas, Sankt Croix og Sankt Jan (på engelsk Sct. John). Efter en 
folkeafstemning i Danmark blev øerne i 1917 solgt for 25 millioner. dollars; til gengæld 
for salget anerkendte USA’s regering, at Grønland fuldt og helt hørte under Danmark.

## 1.9.2 Den Spanske Syge
Hen mod slutningen af krigen i 1918 blev verden og Danmark ramt af en meget 
aggressiv,	 smitsom	 og	 dødbringende	 influenzavirus,	 som	 fik	 navnet	 ”Den	
Spanske	Syge”.	Sygdommen	opstod	slet	ikke	i	Spanien,	men	fik	sit	navn,	fordi	
det var spanske aviser, som først skrev om den. Eftersom Danmark ikke deltog 
direkte i 1. verdenskrig, var landet bedre rustet til at bekæmpe sygdommen med 
en befolkning, som var bedre ernæret, og et sundhedsvæsen, som var mindre 
belastet end de mange krigsførende landes. 

Men 
alligevel 
kunne 
danske 
myndigheder ikke gøre meget. Man 
vidste kun lidt om sygdommen og 
kunne for eksempel ikke udvikle 
en	 vaccine.	 Mange	 influenzapa-
tienter	 fik	 også	 lungebetændelse	
oveni, som man, før penicillinen 
blev opdaget i 1928, ofte døde af.

Sundhedsstyrelsen 
forsøgte 
via 
løbesedler at give befolkningen 
råd om blandt andet god hygi-
ejne og om at undgå kontakt med 
hinanden, ligesom nogle skoler og 
forlystelser lukkede ned. Men alt 
dette var ikke nok til at få kontrol 
med sygdommen, som ramte 
landet	 i	 flere	 bølger	 i	 perioden	
1918-20. Specielt for Den Spanske 
Syge er også, at den i høj grad slog 
relativt unge mennesker ihjel. De 
fleste	døde	var	mellem	20	og	40	år.	 
I alt tog sygdommen op mod 50 
millioner menneskeliv, herunder 
cirka 15.000 i Danmark.

```{figure} ../images/image_p33_1.jpeg
:alt: Opfordringer fra Sundhedsstyrelsen mod udbredelsen af 'Den Spanske Syge' i 1918.

Opfordringer fra Sundhedsstyrelsen mod udbredelsen af 'Den Spanske Syge' i 1918.
```

## 1.9.3 Genforeningen og forfatningskrisen
Tyskland tabte 1. Verdenskrig. Det gjorde det muligt for Danmark at kræve de primært 
dansksindede områder af Slesvig tilbage. I 1920 stemte befolkningen i Nordslesvig 
og Mellemslesvig ved to forskellige afstemninger om, hvorvidt den ønskede at tilhøre 
Tyskland eller Danmark. Afstemningen i Nordslesvig fandt sted i februar 1920.

Et	stort	flertal	stemte	for,	at	Nordslesvig	skulle	genforenes	med	Danmark.	Ved	
afstemningen i marts 1920 i Mellemslesvig, hvor Flensborg var den største by, 
bestemte	et	stort	flertal	derimod,	at	området	skulle	forblive	under	Tyskland.

Den	 15.	 juni	 1920	 blev	 grænsen	 formelt	 flyttet	 sydpå	 fra	 Kongeåen	 til	 den	
nuværende grænse mellem Danmark og Tyskland. Nordslesvig – nu kaldet 
Sønderjylland – blev dermed genforenet med Danmark.

Man kalder Sønderjyllands tilbagevenden til Danmark for Genforeningen. Men 
der er dog stadig et tysk mindretal (i 2020 på cirka 15.000) på den danske side af 
grænsen og et dansk mindretal (i 2020 på cirka 50.000) på den tyske side. Disse 
mindretals rettigheder blev i 1955 lagt fast i København-Bonn-erklæringerne, 
hvilket har sikret en fredelig udvikling i grænselandet.

```{figure} ../images/image_p34_1.jpeg
:alt: Christian 10. rider over grænsen i 1920.

Christian 10. rider over grænsen i 1920.
```

Kort før Genforeningen oplevede Danmark i forbindelse med Påskekrisen sin 
alvorligste forfatningskrise i nyere tid. Inden da havde kong Christian 10. (1912-47) og regeringen i længere tid været uenige. Det var især uenigheden om den 
nye grænse til Tyskland, der udløste Påskekrisen.

Kongen mente, at regeringen – på trods af afstemningsresultaterne – skulle 
forsøge at få mere af Slesvig tilbage til Danmark end blot Nordslesvig. Dette 
afviste regeringen. I påsken 1920 afskedigede Christian 10. regeringen på grund 
af	denne	uenighed.	Dette	skete,	selvom	regeringen	ikke	havde	et	flertal	imod	sig i Folketinget. Kongens optræden under Påskekrisen i 1920 udløste store demon-
strationer og politiske protester, og den blev af dele af dagspressen betegnet 
som	et	statskup.	Flere	begyndte	at	tale	om	helt	at	afskaffe	monarkiet.	Krisen	
drev over, da kongen og de politiske ledere efter intense forhandlinger blev 
enige om at udpege en ny midlertidig regering og udskrive nyvalg. Siden da har 
kongemagten ikke blandet sig direkte i politik.

## 1.9.4 Økonomisk krise og socialreformer

I 1917 tog bolsjevikkerne (kommunisterne) magten i Rusland, som blev 
omdannet til Sovjetunionen. Fascismen og nazismen vandt frem i for eksempel 
Italien	(1922)	og	i	Tyskland	(1933),	og	mange	andre	europæiske	lande	fik	auto-
ritære regimer i løbet af 1920’erne og 1930’erne. Alt sammen var det udtryk 
for en bevægelse i en ikke-demokratisk retning. Men i Danmark lykkedes det at 
fastholde demokratiet.

Samtidig indtraf en meget alvorlig international økonomisk begivenhed i denne 
periode. Det var børskrakket på Wall Street i New York i oktober 1929. Aktiekur-
serne faldt voldsomt, og den økonomiske krise spredte sig til resten af verden. 
I Danmark blev især landets største erhverv, landbruget, hårdt ramt af krisen. 
Priserne på korn og kød faldt dramatisk. Tusindvis af landmænd blev tvunget 
til at sælge deres gårde, fordi de ikke tjente penge nok. Arbejdsløsheden steg 
voldsomt og nåede op over 30 procent i begyndelsen af 1930’erne.

```{figure} ../images/image_p35_1.jpeg
:alt: Børskrakket i 1929 på Wall Street, New York.

Børskrakket i 1929 på Wall Street, New York.
```
 
I 1924 var cigarsortereren Thorvald Stauning blevet Danmarks første social- 
demokratiske statsminister.

I denne regering, som varede to år frem til 1926, indgik også landets første kvindelige 
minister. Hun hed Nina Bang og var undervisningsminister. I 1929 dannede Social- 
demokratiet igen regering – denne gang sammen med Det Radikale Venstre.  
Regeringen forsøgte at mildne krisen ved forskellige indgreb. Den 30. januar 1933 
– tilfældigvis samme dag som Adolf Hitler blev rigskansler i Tyskland – indgik 
regeringen	og	Venstre	det	såkaldte	Kanslergadeforlig,	der	fik	dette	navn,	fordi	
de afgørende forhandlinger fandt sted i statsminister Thorvald Staunings bolig i 
Kanslergade i København.

Kanslergadeforliget var et vidtgående forlig, der tog hensyn til både arbejds-
givernes og arbejdernes interesser. Forliget forhindrede lavere løn til arbejderne, 
men forbød strejker i et år. Det var også nødvendigt at støtte landbruget, der 
var hårdt ramt af den økonomiske krise. Forliget gjorde det nemmere for land-
mænd at låne penge, så de undgik at gå fallit. Samtidig blev den danske krone 
devalue ret, det vil sige, at dens værdi blev sænket. Dette gjorde det nemmere at 
sælge landbrugsvarer til Storbritannien.

Og som led i forliget blev der også gennemført en såkaldt socialreform, der 
udvidede befolkningens sociale rettigheder og skabte mere ensartede regler for, 
hvornår	den	enkelte	borger	kunne	få	økonomisk	hjælp	af	det	offentlige	–	for	
eksempel som følge af arbejdsløshed eller sygdom.

```{figure} ../images/image_p36_1.jpeg
:alt: Danmarks første socialdemokratiske statsminister Thorvald Stauning. Her på en valgplakat fra 1935.

Danmarks første socialdemokratiske statsminister Thorvald Stauning. Her på en valgplakat fra 1935.
```

```{figure} ../images/image_p36_2.jpeg
:alt: Danmarks første kvindelige minister Nina Bang.

Danmarks første kvindelige minister Nina Bang.
```


 
